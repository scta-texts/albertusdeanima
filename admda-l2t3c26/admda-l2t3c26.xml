<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XXVI.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XXVI.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c26">
        <head xml:id="admda-l2t3c26-Hd1e128">CAPUT XXVI.</head>
        <head xml:id="admda-l2t3c26-Hd1e131" type="question-title">Qualiter olfactus est in respirantibus, et in non
          respirantibus.</head>
        <p xml:id="admda-l2t3c26-d1e134">Ex praedictis autem oritur dubium, utrum omnia olfacientia odorant omnes differentias
          quae sub odore sunt : homo enim non odorat nisi spirans sive attrahens spiritum : et si
          quod non inspirat, sed aut exspirat emittendo spiritum, aut retineat spiritum, non odorat,
          sive odorabile sit proprie, sive longe : si enim odorabile infra natum supra organum
          odoratus ponatur, tunc homo non odorat : medio enim indiget sensus, non propter bene esse
          sensus, sed omnino propter esse sensum secundum actum, sicut saepius diximus : hoc enim
          omnibus sensibus commune est. Odorabile autem vocamus pri<pb ed="#B5" n="279"/> <cb ed="#B5" n="a"/>mum odorans, sicut corpus mixtum a quo resolvitur odor, non evaporationem
          ab ipso resolutam quae jam habet formam et naturam medii in esse spirituali : et ideo
          specie immutat sensum tangens organum intus : sed si non respirant, non sentiunt : nam
          sentire proprium est hominum : hoc autem manifestum est tentantibus in seipsis per
          experimenta. Dico autem proprium quod quidem convenit homini omni, sed non soli, sed aliis
          etiam animalibus spirantibus pluribus. Causa autem hujus est, quia organa sensus sunt duae
          papulae ad modum papularum, quae sunt in mamillis in anteriori parte cerebri constitutae
          porrectae directe contra ossa triangularia nasi : et sunt coopertae pelle tenui, ne
          occasiones contingant eis ex aere attracto : nec habent motum ex se ipsis pelles illae,
          sed vento inspiratae exsufflante elevantur : et odores tunc simul cum aere venientes,
          immutant eas. Hujus autem signum est quando strictissimum habentes nasum propter clausuram
          foraminum quae per ossa triangularia ascendunt, aut non odorant omnino, aut valde parum
          odorant. Hoc autem in anatomia libri Animalium scietur plenius.</p>
        <p xml:id="admda-l2t3c26-d1e141">Ea autem animalia quae sanguinem non habent, non respirant : eo quod frigida habent
          corda, et non indigent eventatione refrigerante : et ideo quidam talia dixerunt habere
          alium sensum praeter eos qui dicti sunt, quo participant odorem : hoc tamen impossibile
          est, quia olfactus est ille qui patitur ab odore : et ideo sive fiat inspirando, sive non,
          semper unius rationis est sensus secundum quod est potentia passiva a tali actione quod
          est odor : olfactus enim est sensus odorabilis et differentiarum odorabilis, quae sunt ea
          quae sunt boni odoramenti : et talia sentiunt et spirantia. Amplius autem non respirantia
          corrumpuntur aliquando a malis odoribus, <cb ed="#B5" n="b"/>
          <!-- 279 b --> ut sulphure, et hujusmodi, ex quibus etiam corrumpitur homo. Sulphur enim
          in lacunis projectum, odore interficit pisces. Oportet igitur talia olfactum habere, sed
          non per modum quo habet ipsum homo et animalia respirantia : talibus enim occurrunt odores
          in medio sine attractione aeris. Et hoc est ideo quia instrumenta odoratus discooperta
          sunt eis, ad quae liberum habent ingressum per medium per quod est odoratus.</p>
        <p xml:id="admda-l2t3c26-d1e148">Videtur autem hic sensus prout est in hominibus et aliis respirantibus, ad eumdem prout
          est in non respirantibus differre, sicut differt visus animalium habentium duros oculos,
          ad visum eorum quae molles habent oculos. Molles enim oculos habentia, habent velamina
          quae sunt lachrymalia, et palpebras super oculos, quas aliquis non movens, nec concutiens
          non videt. Animalia autem duros habentia oculos, non-velatos habent oculos et mox vident
          sine impedimento quae apparent in perspicuo secundum actum lucido. Et similiter organum
          olfactus quibusdam est non coopertum, quae scilicet non respirant : et ideo occurrunt eis
          mox odores qui sunt in aere. Aliis autem quae attrahunt spiritum, inest hoc instrumentum
          coopertum, quod tamen discooperitur quando respirant attrahentia spiritum, eo quod tunc
          ampliantur venae odoratus ex spiritu, et pori qui sunt foramina nasi, et elevantur in
          spiritus velamina organorum olfactus. Et propter hoc quaecumque inspirando odorant, non
          odorant in aqua, licet aqua medium sit odoris sicut et aere : et hoc ideo est, quia talia
          olfactum secundum actum non habent nisi quando inspirant : inspiratio autem in aqua esse
          non potest, et ideo talia in aqua odorare est impossibile. Comparationem autem quam
          fecimus inter odoratum et visum, non fecimus nisi quoad similitudinem illam quae est
          habere velamina, et non propter ne<pb ed="#B5" n="280"/> <cb ed="#B5" n="a"/>cessitatem
          utriusque sensus, sed propter bene esse utriusque. Non velatos enim habentia oculos, pejus
          vident : et non velatum habentia olfactum, melius odorant : et hujus causa est supra
          dicta. Sed homo prave odorat, et non discernit odores rerum, nec odorabilia discernit per
          odores, sicut faciunt multa animalia alia, quae res ejusdem speciei individuales per
          odores discernunt, sicut canes qui discernunt vestigia unius cervi a vestigiis alterius
          cervi, et inveniunt cervum per modum odoris quod adhaeret vestigio. Et discernunt
          vestigium unius hominis a vestigiis alterius hominis, sicut patet in canibus qui inveniunt
          fures. Hoc autem multo melius facerent non respirantia, si essent ita disciplinabilia
          sicut canes. Pauca etiam aut nulla animalia sanguinem non habentia disciplinabilia sunt.
          Et horum omnium causam in libris Animalium determinabimus. Est autem, sicut a principio
          diximus, odor sicci alicujus, sicut sapor est humidi complexionalis. Organum olfactus
          potentia est omnis odor, et actu nullus : quia aliter non omnes reciperet odores, sicut
          dictum est superius. Haec igitur de olfactu superficialiter sint dicta. Adhuc enim de
          odore subtiliter tractabimus in libro de sensu et sensato.</p>
      </div>
    </body>
  </text>
</TEI>