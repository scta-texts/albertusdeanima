<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT VI.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT VI.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t3c6">
        <head xml:id="admda-l3t3c6-Hd1e128">CAPUT VI.</head>
        <head xml:id="admda-l3t3c6-Hd1e131" type="question-title">Qualiter intelliguntur divina quae sunt separata : in quo est
          digressio declarans hoc quod dixit Alexander, et improbationem ejusdem erroris.</head>
        <p xml:id="admda-l3t3c6-d1e134">His autem habitis, sciendum quod illud est res intelligens per suam essentiam solum, quod
          est intellectus omnino, et universaliter est intellectus in actu semper existens, et hoc
          est intellectus et intelligentia omnino separata : et ideo nequaquam in potentia existens,
          sed semper in actu, non solum habens, sed etiam faciens de se omnia intelligibilia, et
          nihil eorum quaerit extra seipsum secundum quod intellectus est. Sed est quaestio de
          nostro intellectu qui conjunctus est magnitudini sensibilium, sicut dictum est, eo quod
          non accipit nisi formas abstractas a magnitudine, utrum nunquam contingat ipsum
          intelligere aliquod sic separatorum a magnitudine vel non ? Si enim contingit ipsum
          intelligere separata, tunc non semper accipitur a phantasmatibus et a magnitudine, sed
          conjungitur intelligentiae separatae, danti sibi formas intelligibiles. Quod duobus modis
          esse potest, quod videlicet conjungatur ei sicut efficienti et formae. Et si isto secundo
          modo esset conjunctus materialis noster intellectus agenti intelligentias separate, tunc
          haec esset major felicitas et divinitas quaedam quam intellectus humanus consequi posset.
          Et <name ref="#Aristotle">Aristoteles</name> promittit se de ista quaestione
          considerationem habere posterius, et nos non invenimus eum considerasse de his in aliqua
          parte libri sui de Anima, nisi forte hoc exciderit a libris suis qui ad nos nondum per<cb ed="#B5" n="b"/>
          <!-- 378 b -->venerunt. Si autem obscure potest haberi de libris ejus, tunc, sicut dixit
          Alfarabius, inchoatum habetur ab eo solutum, ubi, ut videtur hoc esse quod dicit de
          felicitate contemplativa.</p>
        <p xml:id="admda-l3t3c6-d1e144">Nos autem propter doctrinae bonitatem, quantum Deus in his donare dignabitur, hic volumus
          perscrutari, ut omnes simul determinemus operationes intellectus : sed volumus primo
          ostendere dicta Peripateticorum in hac quaestione, et postea sententiam nostram : et
          ostendemus in quo convenit, et in quo differt a dictis aliorum Peripateticorum : et quia
          inter Peripateticos qui persecuti sunt <name ref="#Aristotle">Aristotelem</name>,
          praecipuus, ut multi dixerunt, fuit Alexander, referamus igitur primo qualiter ipse istam
          quaestionem determinavit. Dixit enim intellectum possibilem esse generabilem cum corpore
          hominis et corruptibilem, eo quod esset forma et virtus in corpore, sicut superius
          diximus, quia intellectus secundum eum non est aliud quam praeparatio ad intelligibilia
          suscipienda et aptanda, sicut rasura tabulae et plana est aptitudo ad recipiendum
          picturam, et non est substantia in se ens sicut est tabula, sed est tantum aptitudo ad
          intelligibilia consequens conclusionem elementorum inter omnes complexiones magis
          aequalem, et ad aequalitatem coelestem magis per similitudinem vicinantem. In hac autem
          aptitudine facit formas primo intellectus agens, qui secundum istum est intelligentia
          separata et non pars animae existens, et quamdiu tantum facit esse in actu educendo eam de
          potentia ad actum, non conjungitur intellectui possibili nisi sicut efficiens, et facit
          sic inesse intellectum speculativum, quem etiam dicit generabilem et corruptibilem in
          nobis, quando perficitur ad plenum intellectus possibilis, et habet intellectum
          speculativum, tunc demum con<pb ed="#B5" n="379"/> <cb ed="#B5" n="a"/>jungitur et
          intellectus agens sicut forma : et hunc quidem nunquam intelligit intellectus possibilis,
          sed cum post omnia intellecta conjungitur nobis ut forma, tunc nos per ipsum intelligimus
          omnia alia separata, et habemus scientiam ipsorum. Redit ergo dictum istius hominis ad hoc
          quod ex phantasmatibus acceptus continuatur et unitur nobis intellectus speculativus, et
          multo lumine speculatorum, quod lumen largitur ejus intellectus agens ut agens, disponitur
          continue melius et melius intellectus possibilis. Et sic continue speculando tandem unitur
          ei ut forma, et intellectus agens qui est substantia separata dicta nobis unita : et quia
          substantia separata intelligit alia separata, ideo tunc per agentem unitum nobis
          intelligimus alia separata. Adhuc autem induxit rationem quae non est demonstrativa :
          dixit enim quod duae sunt operationes intellectus, quarum una est facere et quasi creare
          formas actu intellectas ex potentia intelligibilibus : et hoc nihil aliud est nisi
          denudare eas et facere simplices a materia et caeteris individuantibus eam : alia autem
          est intelligere : et prima istarum operationum est propter secundam. Et ideo cum perfectae
          sint istae duae operationes in nobis, tunc perfectus est intellectus noster. Est autem
          perfecta operatio prima, quando intelligibilia omnia facta sunt secundum actum. Operatio
          autem secunda perfecta est, quando potest omnia intelligere per id quod habet in se homo
          quasi formaret : hoc autem fit modo praedicto, et erit continuatio et conjunctio nobiscum
          intellectus agentis, et per eum aliorum separatorum : et hujus dedit exemplum in potentia
          ambulandi : quoniam dicitur tunc perfecta in ambulantibus, quando fuerit confortata ad
          quamlibet ambulationem perficiendam secundum actum : et hoc fit successive per organorum
          confortationem et ambulationis usum. Similiter autem dixit esse, quod intellectus continue
          confortatur et disponitur ad majus lumen recipiendum <cb ed="#B5" n="b"/>
          <!-- 379 b --> per intelligibilia, et sic confortatus perficit separatum agentem ut formam
          : et hunc modum vocavit intellectum adeptum qui est ultimus gradus intellectivae potentiae
          : per adeptum autem intelligit separata.</p>
        <p xml:id="admda-l3t3c6-d1e158">Ecce haec est quaestio Alexandri secundum quod potest intelligi ex verbis ejus in libro
          suo de Anima, et in libro suo de Intellectu et intellecto : et haec est opinio erroribus
          plena, et ad ipsam plura sequuntur inconvenientia : et horum quaedam ponit <name ref="#Averroes">Averroes</name> contra eum, et quaedam nos inducemus. <name ref="#Averroes">Averroes</name> vero supponit quamdam suppositionem esse veram : et hoc
          est quod intellectus omnibus modis efficitur intellectus, et hoc praecipue in rebus
          separatis a materia, quae si non sit prius intellecta et verificata, non intelligerentur
          rationes ejus. Est autem sic verificanda : quoniam, sicut superius diximus vel ostendimus,
          intellectus omnis est forma, quae medietas est intellectorum, sicut medietas in tactu
          medium est tangibilium : et ideo sicut quando tangibile secundum actum immutat tactum,
          efficitur qualitas tangibilis et tactivae virtutis una, propter hoc distinguitur tactus et
          determinatur per qualitatem rei tactae : ita est, quod una efficitur intellectualitas rei
          intellectae : et ideo diximus superius, quod intellectus tactus et intellectus rei sunt
          unum, non sicut subjectum et accidens, nec sicut materia et forma, sed sicut ea quae
          aliquo modo sunt ejusdem formae sicut determinans et determinatum. Sic se habet omnis
          forma materiae, quando unitur ab extrema, et accipit actum ejus : quia medium est aliquid
          extremi. Hac autem habita propositione, objicitur contra illud, dicens quod intellectus
          agens ponatur esse non pars sed substantia separata et incorruptibilis, et speculata
          ponantur generabilia et corruptibilia, quia intelliguntur a nobis per agentem intellectum
          quando fuerit nobis ut forma, tunc oportebit quod cum intellectu agente fiant unum : et
          sic incorruptibile fiat corruptibile, quod est absur<pb ed="#B5" n="380"/> <cb ed="#B5" n="a"/>dum et non intelligibile. Est autem inconveniens omnino dicere incorruptibile et
          separatum fieri formam corruptibilis et separati corporei. Ponit enim iste intellectum
          possibilem esse corporeum et conjunctum et corruptibilem, et agentem esse incorruptibilem
          et separatum et incorpoream substantiam, et modo praedicto ingredi eam in nos, et hoc esse
          quod dicit <name ref="#Aristotle">Aristoteles</name> quod ingreditur ab extrinseco. Multa
          sunt impossibilia quae sequuntur ad hoc, quod dicit intellectum possibilem esse formam
          corporis ut in superioribus induximus. Patet autem facile ex dictis, quod iste nullam
          veram causam assignare potest quaestionis inductae quae solvat eam : quia nullo modo
          videtur uniri posse incorruptibile et incorporeum et separatum cum corpore separato
          corruptibili et conjuncto : quia omnino redit dictum suum ad hoc quod aut recipitur de
          novo, aut non recipitur. Si recipitur, tunc oportet quod fiat immutatio aut recipientis,
          aut recepti, aut utriusque. Constat autem quod Alexander non potest dicere, quod sit in
          recepto : quia hoc secundum eum est impermutabile et necessarium : et ex hoc etiam patet
          quod non sit transmutatio in utroque : si autem est transmutatio in recipiente, tunc
          oportet quod recipiens fiat substantia quaedam quae inerat prius quando unitur ei sicut
          forma materiae : et tunc quaeritur ab eo quid est causa hujus transmutationis et
          receptionis, et non poterit assignare. Si autem dicat aliquis, quod Alexander intelligit
          quod intellectus agens semper est in nobis, tunc sequitur inconveniens majus cum semper
          agat intellectus universaliter agens, statim phantasmatibus praesentibus aget intellectus
          speculativus : et sic habebimus omnes scientias speculativas sine studio et sine doctore :
          et erit unus modus intellectus agentis in nobis et ante speculationem : et hoc concipimus
          esse falsum. Ista vero consecutio impossibilis videtur esse necessaria per hoc quod ad
          intellectum speculativum nihil amplius exigitur nisi <cb ed="#B5" n="b"/>
          <!-- 380 b --> praesentia agentis, et praesentia phantasmatis, et subjectum intellectus
          possibilis. Haec sunt quae dixit Alexander et quae contra eum inducuntur.</p>
      </div>
    </body>
  </text>
</TEI>