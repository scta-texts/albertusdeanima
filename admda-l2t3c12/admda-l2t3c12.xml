<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c12">
        <head xml:id="admda-l2t3c12-Hd1e128">CAPUT XII.</head>
        <head xml:id="admda-l2t3c12-Hd1e131" type="question-title">Et est digressio declarans veram sententiam de luce et de lumine
          et de natura.</head>
        <p xml:id="admda-l2t3c12-d1e134">Nos autem sequentes dicta Peripateticorum, quorum princeps fuit <name ref="#Aristotle">Aristoteles</name>, dicimus lucem et lumen esse qualitatem luminosi corporis, secundum
          quod est luminosum, quae ab ipso procedit, et generata formatur tam in diaphanum pervium
          quam in diaphanum terminatum, et receptum in diaphano pervio, est actus ejus perficiens
          ipsum, non in esse essentiali, sed in esse accidentali quo ipsum est perspicuum. Procedens
          autem in id quod est terminatum, est actus colorum, sicut superius diximus. Est igitur sic
          actus perspicui secundum quod est perspicuum, quod nequaquam est natura superioris
          corporis immixta inferiori<cb ed="#B5" n="b"/>
          <!-- 255 b -->bus : quia sic natura corporis superioris, esset corruptibilis : mutatur
          enim aliquando perspicuum in non perspicuum, quando de igne vel aere fit terra, quod est
          corpus opacum : corpus autem coeleste secundum substantiam in aliud mutari dicere,
          dementis est : et ideo perspicuum ignis est de natura ignis, et perspicuum aquae est de
          natura aquae, et perspicuum coeli est de natura coeli. Habent tamen istam naturam
          inferiora ex hoc quod conveniunt in perpetuo corpore : sed ista convenientia non est nisi
          in actu perspicuitatis, et in natura perspicui, quae per analogiam est in illis, sicut
          diximus supra. Quod dicitur de visus continuitate vel concavitate, dictum est ac si
          videamus per lineas emissas de oculis, et hoc non concedimus et improbavimus in libro de
          sensu et sensato : sed immutatio sensibilium fit continue de perspicuo in perspicuum,
          quamdiu perspicua se contingunt, nullo corpore opaco terminato interposito inter primum
          visibile et visum. Lumen autem, sicut dictum est, generatum a luminoso corpore in
          perspicuo, habet se ad lucem quae est forma corporis luminosi, sicut se habet intentio
          coloris generata in perspicuo ad formam coloris quae est in corpore colorato. Et ideo
          satis convenienter dicunt quidam, quod lumen est intentio, spirituale esse habens in
          perspicuo, quemadmodum color est habens esse intentionale in medio : sed in hoc differunt,
          eo quod lux est forma nobilior et simplicior quam sit color, et ideo perficit perspicuum,
          et facit ipsum esse actu, et hoc non potest facere color. Similiter autem dat actu esse
          coloribus : et hoc iterum non potest facere color. Est autem haec forma quae vocatur
          lumen, vivificativa vivorum, et calefactiva, et motiva ad esse generabilium in quantum est
          instrumentum intelligentiae quae per motum luminarium lumine emisso movet ad esse omne
          quod in natura est, sicut etiam supra diximus : et ideo etiam lumen est hypostasis colorum
          secundum esse formale quod est esse <pb ed="#B5" n="256"/> <cb ed="#B5" n="a"/>
          simpliciter colorum, sicut supra diximus. Hanc igitur veram putamus esse sententiam de
          luce et lumine.</p>
        <p xml:id="admda-l2t3c12-d1e148">Scias autem omnia illa esse lucentia, in quibus spissatae et quasi calcatae continuantur
          partes nobiliores diaphani : et ideo lucet ignis quando est spissus, sicut apparet in
          flamma quae spissa est, et subtiliorum et nobiliorum partium. Non autem lucet carbo, quia
          est terrestris. Si autem secundum aliqua composita ex ignitis terrestribus efficiuntur
          etiam lucentia, sicut carbo ignitus, et talia sunt quaedam aliquando ex ipsa generatione,
          et aliquando ex putrefactione. Ex ipsa generatione quando componuntur ex partibus ignitis
          : quia ignis ex mixtura excellentiam amittit calidi adurentis, et ex subtilitate partium
          retinet lucem, sicut videmus quaedam capita et squamas piscium lucere, et videmus quaedam
          animalia lucentia in vere : et viderunt quidam jam ovum gallinae lucens : et quidam gallos
          tales et cicadas, et hujusmodi animalia : et oculi luporum et cattorum sic lucent ex ista
          causa, quia scilicet quia in omnibus talibus natura perspicui quae nullius elementi est
          propria, sicut diximus, in commixtione elementorum amittit excellentias qualitatum
          activarum et passivarum, et retinet sibi lumen connaturale, et cum illo permiscetur
          talibus corporibus vincens in extremitatibus corporum illorum : et ideo cum spissata sit
          ibi, lucet. Et hujus argumentum sunt lapides pretiosi, qui quando lucent, perspicui sunt.
          Hujus etiam est argumentum et signum, quod aqua licet sit minus perspicua quam aer, tamen
          licet propter spissitudinem plus habet luminis, et retinet ipsum fortius. Et ideo si
          talium aliquid nitens, sicut argentum, ponatur in vase in loco subobscuro, ita quod in
          aere videri non possit, videbitur aqua limpida superfusa : et ideo verissimum est
          perspicuum condensatum in partibus, et lumen valens tenere fortius, et aliquid luminis in
          se habetur : et per illud micant hujusmodi corpora. Quercus autem pu<cb ed="#B5" n="b"/>
          <!-- 256 b -->trefacta partes igneas habet in superficie partium suarum : eo quod calor in
          putrefactis ad superficiem egreditur, et ibi partes incendit : et tunc perspicuum ignis
          aliquid retinens luminis, eis adhaeret, et per illud micant. Haec ergo est causa in oculis
          quorumdam animalium et ossibus quorumdam piscium : terrestria enim adusta commixtam sibi
          habent perspicui naturam : et hoc quia levior est, in superficie est, et micant propter
          illud. Sunt autem quidam qui capita lavantes cum aqua calida et acuta sive lixivio, et
          radentes pilos capitis, et cum extergunt capita sua panno aspero, evolant de capite
          scintillae quae profecto sunt partes terrae, in quibus ignis natura est micans per modum
          dictum. Hujus autem causa est, quare est scintillans etiam aqua maris fortiter mota : quia
          scilicet partes salis combustae multae sunt in ea, in quarum superficie est ignis micans.
          Haec igitur dicta sunt de lumine et de luce : differentia enim luminis et lucis et radii
          scitur ex praehabitis prius. Splendor autem est divaricatio luminis super corpus politum
          et tersum. Redeamus ergo nunc ad propositum, et quae restant de visu prosequamur.</p>
      </div>
    </body>
  </text>
</TEI>