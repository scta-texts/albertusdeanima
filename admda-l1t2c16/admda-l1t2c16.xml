<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XVI.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XVI.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t2c16">
        <head xml:id="admda-l1t2c16-Hd1e128">CAPUT XVI.</head>
        <head xml:id="admda-l1t2c16-Hd1e131" type="question-title">De dubitatione quae movetur de eo quod unit potentias animae,
          utrum ratio communis vel substantia realis, cujus vires animae sunt partes.</head>
        <p xml:id="admda-l1t2c16-d1e134">Et adhuc dubitabit aliquis quam potestatem habet quaelibet partium animae in corpore : et
          hoc est quaerere utrum habeat potestatem partis potestativae, quae est quasi pars
          integralis animae potestativae, ita quod uniens potestates particulares sit una substantia
          animae secundum esse : aut ita sit, quod quaelibet pars animae potestatem habeat totius
          animae, et uniens eas non sit nisi quaedam ratio communis, et secundum rem quaelibet pars
          sit quaedam anima totum illud habens quod habet anima. Et siquidem dicatur quod partium
          unaquaeque non habet nisi particularem potestatem, tunc oportet quod sicut anima continet
          totum corpus, quod sic quaelibet pars potestatis ejus aliquam contineat partem corporis,
          et exerceat in illa suam operationem : et hoc ideo conveniens est, quia anima tota dicitur
          forma continens corpus : et tunc ipsa non colligitur nisi ex potestatibus particularibus
          partes corporis continentibus. Et si hoc concedatur, videtur sequi aliquod impossibile :
          quia qualem partem <cb ed="#B5" n="b"/>
          <!-- 188 b --> aut quomodo intellectus contineat, grave est fingere volenti assignare, eo
          quod nos scimus omnem potentiam affixam organo corporali, non esse nisi circa ea quae sunt
          de complexione organi illius, sicut oculi circa colores, et auris circa sonos. Intellectus
          autem universaliter est circa omnia, neque accipit ea corporaliter, sed simpliciter
          denudata ab omni materia sensibili et corporali : et ideo nullius partis ipse potest esse
          actus : non igitur universum totius potestatis animae continentis corpus, colligitur ex
          talibus particularibus potestatibus, quarum quaelibet contineat partes corporis : et per
          consequens non est talis comparatio partium animae ad partes corporis, qualis est
          comparatio ipsius animae ad totum corpus : cum ipsa contineat totum corpus, et non
          quaelibet partium ejus partem corporis contineat. Quod autem omnis anima ad totum corpus
          sicut continens ipsum comparetur, probatur ex hoc quod superius induximus, quod neque omni
          anima egrediente de corpore corpus exspirat et marcescit.</p>
        <p xml:id="admda-l1t2c16-d1e141">Si autem propter hoc dicat aliquis, quod uniens istas particulares potestates est una
          ratio communis earum quam habent ut sint animae, et quod quaelibet istarum est anima
          habens in facultate omnia opera animae faciendi, licet quaedam operetur in uno organo, et
          quaedam in alio : ille pro se habet, quod plantae videntur vivere et ubique habere omnem
          facultatem animae vegetativae : et licet in radice sola trahat cibum, tamen virtutem et
          facultatem trahentem cibum habet etiam in ramis : et hoc patet quando dividitur et figitur
          terrae : tunc enim in ramo trahit sicut in radice. Similiter est in his animalibus quae
          annulosa vel rugosa dicuntur, quae si dividantur, utraque pars retinet animam sensibilem
          et motivam secundum locum : et sunt istae animae eaedem specie, licet sint numero diversae
          : <pb ed="#B5" n="189"/> <cb ed="#B5" n="a"/> et videtur quod utraque pars etiam habeat
          virtutem gustativam et cibi receptivam.</p>
        <p xml:id="admda-l1t2c16-d1e148">Si autem non perficiunt tactum cibi, nullum est inconveniens : quoniam hoc contingit per
          accidens. Non est hoc ex defectu virtutis animae quam non habet utraque pars, sed quia
          deficit ei organum corporale quod in planta ubique aptatur propter homogeneitatem
          plantarum : sed non sic ubique potest aptari in animali propter suarum partium
          heterogeneitatem : unde licet non habeant instrumenta quibus salventur in natura, tamen
          anima perfecta secundum omnes vires videtur utrique parti inesse, et similes specie sunt
          animae partium ad invicem, et etiam toti sunt animae divisae similes, quia non habuit plus
          tota simul quam pars alterius dividens ipsam : tota ergo antequam esset separata, et
          animae partium sunt similes ad invicem. Et hoc est ac si tota quando corpus simul, non
          divisum esset divisibile per species. Quod autem est divisibile per species, est ratio
          communis. Una ergo divisio animae in partes, est divisio in species, sicut si divideretur
          animal in hominem et asinum, et non est sicut divisio subjecti in potentias et
          proprietates naturales, sicut dividitur ignis in calidum et rarum et lucidum, vel pomum in
          odorem et colorem et saporem. Si autem quis diceret, quod in plantis in quibus maxime fit
          hujusmodi divisio, non est anima, palam est falsum esse : quoniam in plantis videtur ad
          sensum inesse quoddam principium formale, quod non est forma corporea agens tantum unum,
          sed est virtus incorporea tantum in corpore agens diversa : et haec anima vegetabilis, qua
          sola communicant simul animalia et plantae : et ipsa quidem vegetabilis separatur secundum
          esse aliquando a sensibili primo modo, quoniam est in plantis sine sensu : sed sensibile
          non separatur ab ipsa, quia nihil est <cb ed="#B5" n="b"/>
          <!-- 189 b --> quod habeat sensum, quin etiam habeat vegetabilem. Hac igitur via
          incedendum est ad inquirendum de animae partibus.</p>
        <p xml:id="admda-l1t2c16-d1e156">Quaestiones autem in hoc ultimo capitulo motae, licet non essent solvendae hic, sed
          potius in libris de Vegetabilibus et Animalibus in quibus agetur de corporum animatorum
          diversitate, tamen propter doctrinae bonitatem et facilitatem dicimus esse pro verissimo
          tenendum, quod una secundum substantiam est anima in corpore uno, et quod illa
          potestatibus aliquibus affigitur corpori, et non est necesse quod secundum omnes corpori
          affigatur : quoniam anima illa quae similior est intelligentiae agenti et magis elevata
          est supra naturam, quasdam habet proprietates affixas corpori, et quasdam conjunctas
          corpori habet, et haec est anima rationalis. Similiter autem corpora animata sunt
          aliquando valde similia, et habent organa non ex diversis, non in forma composita, sed
          quasi homogenia, sicut plantae : et haec divisa convalescunt, quia quaelibet pars potest
          esse os et organum salvans naturam in talibus. Quae autem sunt similia quidem, sed non
          omnino, sicut quorum corpus componitur totum quasi ex quibusdam circulis sive annulis,
          sicut serpentes, et lumbrici, lacertae, et anguillae, et hujusmodi, haec omnia virtutes
          suas motivas habent maxime in annulis, sicut in libro de Motibus animalium est
          determinatum : et ideo divisa per transversum in utraque parte retinent et sensum et motum
          : si autem per totam longitudinem corporum suorum in duo dividantur, dividetur quilibet
          circulorum in duos semicirculos : et quia circulis illis utebantur pro membris
          officialibus in sensu et motu, ideo tali divisione in eis facta, statim moriuntur et
          jacent immobilia, eo quod nullum habent organum in quo fiat operatio sensus vel motus.
          Quaedam autem sunt valde diversae compositionis in organis corporis, et illorum potestates
          animales sunt valde diversae : et ideo divisis illorum corporibus statim moriun<pb ed="#B5" n="190"/> <cb ed="#B5" n="a"/>tur, quia anima exspirat et non potest salvari, cum
          inveniat in una parte totam diversitatem organorum quam requirit propter suarum potestatum
          differentiam. Sed hominum genus specialem habet in hoc proprietatem, eo quod sicut diximus
          supra, anima ejus quae sibi est propria, separata est, et non communicat corpori per
          seipsam, sed per aliam potentiam corpori communicantem. Propter quod etiam non dividitur
          anima hominis diviso corpore, sed abstrahitur cum non habet in quo operetur. Sic autem
          divisis, ut dictum est, plantis et annulosis corporibus, quae per se divisibilia sunt,
          anima quae una numero fuit in toto, efficitur duae numero per divisionem, eo quod est
          divisibilis per accidens diviso corpore : quia tamen anima non est forma corporea, quae
          distendatur quantitate corporis, sicut albedo vel alia forma situalis in corpore : ideo
          putabat Plato quod anima non posset etiam dividi per accidens sicut dividitur albedo : et
          ideo dixit in toto integro fuisse multas animas unitas in ratione, quarum multitudo
          manifestatur per divisionem. Sed hoc est inconveniens, quia non esset ratio quare unius
          corporis perfectibilis essent plures animae vel perfectiones, cum una sufficiat : natura
          enim non abundat superfluis. Et ideo dicendum quod ad divisionem corporis sequitur divisio
          animae, et ideo <cb ed="#B5" n="b"/>
          <!-- 190 b --> quod dividitur per accidens est duplex, sed quod habet quantitatem per
          accidens secundum quam dividitur, et est minus in minori, et majus in majori, sicut formae
          corporeae dividuntur per accidens, quae sunt ut calidum, frigidum, et humidum, et siccum,
          et hujusmodi. Et est divisibile per accidens, quod licet in se sit divisibile non habens
          quantitatem, tamen secundum suam totam facultatem inest diversis partibus corporis, et
          ideo divisis corporis particulis, secundum totam facultatem suam remanet in illis divisis
          : et sic anima est divisibilis per accidens. Et simile est sicut si signavero punctum in
          linea media. Non enim indivisibile est : et tamen si divisero lineam in puncto illo,
          remanet punctum integrum in utraque linea, et erunt duo puncta. Hoc autem Plato ignoravit.
          Quidam autem etiam hoc ignorantes convertunt se ad magis impossibile dicentes quod in
          utraque parte divisa remanet una anima numero : sed illi nesciunt quod idem numero est in
          quo non invenitur in numerando diversitas. In partibus autem divisis diversitas in
          numerando invenitur. Adhuc autem quod dividitur ab aliquo loco et subjecto, necesse est
          numero differre ab ipso : partes autem divisae, et loco et subjecto sunt divisae : non
          igitur est in eis una anima numero.</p>
      </div>
    </body>
  </text>
</TEI>