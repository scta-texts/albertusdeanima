<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title> CAPUT II.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title> CAPUT II.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t1c2">
        <head xml:id="admda-l1t1c2-Hd1e128"> <pb ed="#B5" n="117"/> <cb ed="#B5" n="a"/> CAPUT II.</head>
        <head xml:id="admda-l1t1c2-Hd1e135" type="question-title">De nobilitate et utilitate scientiae de anima.</head>
        <p xml:id="admda-l1t1c2-d1e138">Cum autem opinamur certissime omnem scientiam esse de numero bonorum honorabilium, eo
          quod omnis scientia de se expetibilis est quae vere scientia est, tamen magis una quam
          altera est de numero honorabilium, propter alteram duarum causarum, aut propter duas
          causas simul : quarum una est certitudo quam facit de suis conclusionibus per
          demonstrationes firmissimas, quae procedunt ex primis et veris, vel ex his quae per prima
          et vera sumpserunt fidem, sicut videmus arithmeticam et geometriam in Mathematicis omnes
          alias excellere. Altera autem est, quod meliorum subjectorum et mirabiliorum est. Meliora
          autem vocamus nobiliora, sicut incorruptibilia sunt meliora corruptibilibus. Mirabiliora
          vero, quae altiores et magis difficiles et remotas habent causas : talia enim omnis
          sapiens miratur et inquirit, sicut in Mathematicis videmus astronomiam omnes alias
          scientias excellere, eo quod incorruptibilis est subjecti, cujus passiones et passionum
          causas omnes mirantur, ut lunae et solis eclipses. Nec miretur aliquis, quod dicimus etiam
          scientiam sive noti<cb ed="#B5" n="b"/>
          <!-- 119 b -->tiam esse de numero bonorum honorabilium : quoniam sunt quaedam scientiae,
          quas non quaerimus propter se, sed ut nobis adminiculentur ad alia, sicut scientiam
          Topicorum problematum, et scientiam de instrumento scientiarum qui est syllogismus, et
          universaliter scientias sermocinales. Et illae non sunt verae scientiae, sed modi
          scientiarum omnium, sicut in principio librorum Logicae dixisse nos meminimus. Et notitia
          illorum modorum sciendi non vere est de numero bonorum honorabilium, sed potius de numero
          notitiarum et bonorum utilium. Honorabile quippe est, quod propter seipsum quaerimus :
          utile autem, quod volumus propter alterum. Adhuc autem honor praemium virtutis est, et
          praecipue virtutis quae hominis ut homo est, quae est contemplativa virtus, ut scientia,
          et sapientia, et intellectus, et prudentia, et ars, ut dicit Philosophus in sexto suorum
          Ethicorum : utile autem quod est sicut instrumentum quo aliquid praeter ipsum intenditur
          per ipsum adipisci. Cum igitur propter dictas duas causas una scientia sit super alteram,
          aut propter alteram ipsarum, dicimus nos in prioritate dignitatis debere ponere scientiam
          de Anima propter utramque istarum causarum : nobilioris enim subjecti est quam aliqua
          scientia corporum, et mirabilioris : quoniam omnis sapiens admirabitur de causa lucis
          intellectus animae et passionibus ejus, et qualiter est omnia quodammodo intelligibilia,
          et quantum ad facere omnia intelligibilia, et quantum ad fieri omnia intelligibilia, et
          utrum sit separabilis omnis anima vel non. Et est certissimarum demonstrationum, quoniam
          licet quoad nos sit occulta habens principia, eo quod nostri intellectus oculus se habet
          ad ea quae manifestissima sunt secundum naturam, sicut oculus vespertilionis ad lumen
          solis, tamen nihil manifestius est in natura quam fons et origo omnis cognitionis, quod
          est lumen intelligentiae in nobis. Ad illud enim lumen certificatur, quidquid certe
          scitur, <pb ed="#B5" n="120"/> <cb ed="#B5" n="a"/> et tunc sciri judicatur quando illi
          conveniens invenitur. Sic enim medium virtutis moralis quod non est idem omnibus,
          examinatur et proportionatur illi medio, quod natura intus est in quolibet : et est tunc
          satis quando illi congruit. Sic necesse est absque dubio primum lumen ad quod examen
          refertur verorum et intelligibilium intus esse in natura : propter quod egregie dicit
          <name ref="#Aristotle">Aristoteles</name> principia nobis quodammodo esse innata, sicut
          innata est quodammodo forma materiae. Cum igitur sic sit anima certificans ad seipsam
          quidquid certificatur, oportet ipsam scientiam de Anima fore certissimam, et firmissimarum
          esse demonstrationum. Et hoc lumine deceptus Plato putavit omnium intelligibilium
          cognitionem esse intus, neque aliquem aliquid discere, sed immemorem recordari. Sed de hoc
          inferius disseremus. Licet autem sic in prioritate dignitatis animae scientiam ponamus,
          tamen in ordine doctrinae inter scientias naturales non ponimus eam primam : quia ordo
          doctrinae non sequitur prioritatem dignitatis, sed rationis ordinem tenet, in quo de
          communioribus prior est speculatio, sicut diximus superius.</p>
        <p xml:id="admda-l1t1c2-d1e152">Cum autem propter sui honorabilitatem sic in priori dignitate ponenda sit notitia animae,
          non amisit etiam utilitatem : eo quod, sicut dicit Tullius in libro de Amicitia, omne
          honestum plurimas sibi habet adjunctas utilitates, licet neque nomen neque diffinitionem
          sortiatur ex illis. Utilitatis autem ejus praecipua est, quod ad omnium scibilium
          veritatem cognoscendam maxime proficit, et praecipue ad notitiam veritatis rerum
          naturalium, cum ipsa sit principium formale et essentiale animalium, et non nisi per
          notitiam animae poterunt cognosci corpora animatorum. In corporibus au<cb ed="#B5" n="b"/>
          <!-- 120 b -->tem animatorum et commixtio est simplicium et ipsa simplicia : et sic
          ulterius scientia animae proficit ad notitiam omnium corporum naturalium. Ad veritatem
          autem omnium proficit propter modum quem diximus superius, in quo videlicet apud se habet
          lumen, quod est veritatis examen, tribus modis, non simul, sed divisis : quorum unus est,
          quia proficit ad naturalem veritatem, eo quod ipsa pars nobilissima est scientia
          naturalis. Alio autem modo proficit ad divinam, quia in ista scientia manifestatur
          nobilior pars subjecti scientiae divinae. Manifestatur etiam in ista scientia, quod
          intelligentia est, et quod separata est, et qualiter agit intelligibilia : de quibus
          omnibus primus Philosophus inquirit, licet non inquirat de eis, in quantum sunt haec opera
          animae et partes animae. Ad quasdam autem proficit, quia dat eis plurima principia, sicut
          ad moralem cui dat eligentiam et rationem rectam et prohaeresim et multa alia, per quae
          reguntur civitates in moribus.</p>
      </div>
    </body>
  </text>
</TEI>