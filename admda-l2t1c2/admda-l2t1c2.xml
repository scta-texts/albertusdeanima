<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT II.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT II.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t1c2">
        <head xml:id="admda-l2t1c2-Hd1e128">CAPUT II.</head>
        <head xml:id="admda-l2t1c2-Hd1e131" type="question-title">De universali animae diffinitione, quae dicit quid est anima
          universaliter.</head>
        <p xml:id="admda-l2t1c2-d1e134">Ex his autem quae dicta sunt, possumus intelligere quod anima est substantia quae est
          actus, non tamen quilibet actus naturalis, sed est hujusmodi actus, quo animatum potens
          est agere vitae actiones. Hic autem actus dicitur dupliciter, sicut et in antehabitis
          dictum est. Alius quidem enim est forma dans esse simpliciter per modum habitus
          quiescentis in suo subjecto, et ille est sicut scientia quiescens in sciente. Alius autem
          est sicut operatio essentialis procedens ab hujusmodi actu, sicut actio vitae procedit ab
          anima : et ille est sicut considerare, quod est actio scientis in actu considerantis. Et
          manifestum est quod anima est actus primus, sicut scientia est actus scientis. Haec enim
          ambo quae vocamus actum secundum, animae conveniunt : quia in eo quod anima est actus, est
          in quibusdam similis somno. et in quibusdam similis vigilantiae. Somnus enim est quies
          animae ab exteriori opere sensuum, et quoad sensum. Ergo non potest dici quod ipsa semper
          exerceat operationes suas. Vigilantia autem est expansio quaedam animae in exteriora opera
          sensuum : et ideo si diceremus animam universaliter esse secundum actum, et quod hoc esset
          essentia ejus, contingeret animalia dormientia non habere animam : et universaliter
          quidquid non ageret actiones animae, non haberet animam : et hoc est falsum. In sensibili
          igitur anima nos videmus aliquando, quod est simile somno, et aliquando quod est simile
          vigiliae : vigilia enim similis est considerationi quae est exercitium et actus animae vel
          scientiae : <cb ed="#B5" n="b"/>
          <!-- 194 b --> sed somnus est simile aliquid scientiam habenti et non utenti in opere. In
          anima autem vegetativa videmus ipsam esse magis similem vigiliae continuae, quia ipsa
          quantum ad nutritivae opera, semper agit operationes vitae, et nunquam quiescit ab eis,
          quamdiu anima inest corpori : semper enim vel trahit nutrimentum de membro ad membrum, vel
          dissolvit ipsum et alterat et unit membro : et ideo quantum ad hunc motum vitae, semper
          agit vitae actiones. Quamvis enim quaedam animalia quiescant aliquando ab inquisitione
          alimenti exterius, sicut ursi, et hirundines, et ciconiae, et glires quidam, et forte
          mulieres aliquae, et quaedam alia quae calorem habent digestivum debilem, et est ipsorum
          viscosa humiditas, et spissa valde pellis, et non porosum corpus : tamen idem calor in
          eodem tempore quando cibum extra non quaerunt, dissolvit nutrimentum et humidum quod est
          circa locum digestionis, et alterat ipsum et convertit, et attrahit ad membra : talia enim
          animalia voracia sunt in aestate quando confortatur calor aliquantulum : quia multi cibi
          appetitus causatur a frigiditate : et ideo quia calor eorum parum et quasi nihil consumit,
          sed tantum convertit modica alteratione cibum, et remanet in eis multa et indigesta
          humiditas, et pinguedo magna operiens interiora omnia viscerum eorum, et sunt in talibus
          venae et caetera vasa stricta multum propter debilitatem caloris penetrantis et
          perforantis. Et ideo quando venit frigus extrinsecum hyemis, obturantur pauci pori, qui
          sunt in corporibus eorum : et tunc modicus calor non habens quo evaporet cum fumo humido,
          redundat ad interiora ad locum digestionis, et generat in eis phlegma abundans et
          obstruens vias nutrimenti : et sic cessat in eis appetitus, et quiescunt ab exteriori
          inquisitione nutrimenti : et humiditas grossa evaporans ad cerebra eorum, facit ea quasi
          ebria et somnolentia : et ideo jacent immobilia, et sagacitate naturae provident sibi de
          cavernis : et hujus signum <pb ed="#B5" n="195"/> <cb ed="#B5" n="a"/> est, quia
          egredientia de cavernis inveniuntur macilenta, eo quod consumpta est in eis humiditas
          impinguans ea. Sed de his tractabitur in libro de Animalibus : hic autem haec dixisse
          sufficiat, quod cum universalem animae quaeramus diffinitionem, oportet ipsam dicere in
          quibusdam actum primum, et in quibusdam actum secundum, propter causam quae dicta est.</p>
        <p xml:id="admda-l2t1c2-d1e145">Sed secundum viam generationis scientia est ante considerationem, et prior ea : quia
          prius est habere habitum, quam uti ipso in actione et exercitio : et quamvis forte aliqua
          forma ab actione sua nunquam destituatur, sicut lux a lucendo, tamen prius est secundum
          viam generationis actus secundus. Sic etiam prius in via generationis est habere animam
          secundum potestatem vitae, quam agere actionem vitae : vita enim quae est ipsum vivere,
          est actio animae in corpus, et est sibi essentialis, et nunquam ab ea destituitur, sicut
          inferius dicemus : tamen secundum generationis modum prius habetur anima quam vita : et
          ideo anima essentialiter est actus primus et non secundus. Diffinitio igitur dicens quid
          est anima, est quod est actus primus corporis physici potentia vitam habentis.</p>
      </div>
    </body>
  </text>
</TEI>