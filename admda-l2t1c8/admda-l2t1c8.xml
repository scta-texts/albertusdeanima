<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT VIII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT VIII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t1c8">
        <head xml:id="admda-l2t1c8-Hd1e128">CAPUT VIII.</head>
        <head xml:id="admda-l2t1c8-Hd1e131" type="question-title">Qualiter intellectus est alterum genus animae et separabilis :
          et qualiter est umbra intelligentiae, et sensibilis est umbra intellectus, etiam
          vegetabilis est umbra sensibilis.</head>
        <p xml:id="admda-l2t1c8-d1e134">De intellectu autem et potentia perspectiva quae est speculativus intellectus, aut
          speculativus, non est manifestum utrum sit anima, aut pars animae : eo quod, sicut
          diximus, non est alicujus partis corporis, et ideo videtur alterum genus esse animae. Hoc
          enim solum contingit separari a corpore sicut perpetuum a corporali. Quoniam jam
          certificatum est, quod incorruptionis causa est esse per naturam ante corporeitatem et
          contrarietatem, et quod intellectus est substantia ante utrumque per naturam existens : et
          ideo habet esse perpetuum et incorruptibile, et aliam vitam necesse est substantiam istam
          habere post mortem. Et ideo falsum est quod dixerunt Epicurei, intellectum extingui
          corpore extincto, eo quod incipit esse cum corpore : quoniam etiamsi concedatur incipere
          esse cum corpore, tamen non accipit esse a corpore, aut ab aliqua ejus commixtione, sicut
          habitum est in Physicis : et quod non dependet ad corpus secundum suum esse, non oportet
          quod corrumpatur propter hoc corrupto corpore. Propter quod etiam, ut diximus, alterum
          genus vitae est aut animae : quoniam habet quasdam potestates vitae in corpore, et quasdam
          sine corpore anima intellectualis, et est in horizonte aeternitatis et temporis, supra
          naturam existens, et infra intelligentiam.</p>
        <p xml:id="admda-l2t1c8-d1e137"> <pb ed="#B5" n="206"/> <cb ed="#B5" n="a"/> Propter quod eleganter dixit Isaac animam
          rationalem esse creatam in umbra intelligentiae, volens dicere quod anima ipsa
          intellectualis intelligentia est obumbrata, per hoc quod est anima corporis mortalis, quia
          ex hoc lux intelligentiae obumbratur ejus animae : et quod intelligentia habet in simplici
          rerum quidditate, anima habet per inclinationem ad continuum imaginabile et corpus, quod
          est materiae mobilis et transmutabilis. Et ideo intellectus humanus cum continuo et
          tempore intelligit, quod intelligit de conceptionibus rerum. Sicut autem anima hominis est
          resultatio intelligentiae obumbrata, sic etiam sensibilis est obumbraculum quoddam animae
          rationalis, et ideo obscuratur amplius et amittit cognitionem intellectualem, et
          inquisitionem de rerum veritatibus, et discretionem amittit turpis et honesti, et
          verecundi et inverecundi : et ideo est hoc, quod nullam habet potentiam quae non sit
          infixa in carne : et ideo conceptiones deputatae ad veritatis intuitum, non possunt ea
          quae solum habent sensibilem animam. Magis autem corpori immergitur vegetabilis, quae
          nullam animae formam separat a materia, sed super materiam rerum per qualitates corporeas
          operatur, sicut digerendo cibum per calorem, et similiter alias perficit operationes.
          Corpus autem proximum huic substantiae est corpus coeli : et hoc ideo dicitur esse umbra
          vegetabilis ab Isaac. Et sic patet qualiter anima rationalis est creata in umbra
          intelligentiae, et est imago quaedam aeternitatis et supra tempus existens : et anima
          sensibilis est umbra animae rationalis : propter quod potest super ipsius anima
          rationalis, et operatur in ipsam aliquas suarum operationum aut conceptionum, sicut
          intelligentia imprimit in animam rationalem. Vegetabilis autem est in umbra sensibilis et
          operatur in eam : et ideo vegetabilis cum sensibili conjuncta, facit ad organum sensus
          conveniens, et non ad organum vitae tantum, quoniam vegetabilis est ut instru<cb ed="#B5" n="b"/>
          <!-- 206 b -->mentum sensibilis animae, sicut et sensibilis est ut instrumentum animae
          rationalis, in attrahendo formas : et descendunt istae animae in diversa corpora, et
          ignobilitantur secundum quod magis et minus immerguntur corpori, sicut si imaginemur
          formam sigilli unius recipi in diversis materiis nobilioribus et ignobilioribus. Nulla
          enim istarum habet formam secundum quod est in sigillo, et tamen quaelibet illarum
          resultatio est quaedam ipsius sigilli magis et minus obscura, secundum materiae
          diversitatem.</p>
        <p xml:id="admda-l2t1c8-d1e148">Et haec fuit causa quare quidam dicebant unam numero esse animam in omni corpore, sed
          tamen mole materiae esse impeditam, ne in quibusdam agat operationes vitae, sicut in
          lapidibus, et in quibusdam plures ageret operationes vitae quam in aliis, eo quod
          temperantia ipsorum magis est reducta ad aequalitatem et magis separata ab excellentiis
          contrariorum, et ubi sit recessio a contrariorum excellentiis, quod aequalitas incipit
          conformari coelestibus, sicut in hominibus, et in illis habet omnes operationes suas. Et
          dant exemplum de igne, qui inflammatus in lignis bene cremabilibus, agit operationem
          lucis, et in male cremabilibus facit flammam rubeam obscuram, in aliis autem fumat tantum,
          et in aliis non facit nisi calorem : et videbatur ista antiquissima Stoicorum de schola
          Socratis opinio esse, sicut apparet ex dictis quae scribuntur in eorum libris.</p>
      </div>
    </body>
  </text>
</TEI>