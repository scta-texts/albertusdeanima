<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT IV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT IV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t4c4">
        <head xml:id="admda-l3t4c4-Hd1e128">CAPUT IV.</head>
        <head xml:id="admda-l3t4c4-Hd1e131" type="question-title">De differentiis intellectus practici et speculativi.</head>
        <p xml:id="admda-l3t4c4-d1e134">Intellectus qui semper ratiocinatur propter aliquid quod est extra ipsum, et vocatur
          practicus, quod idem sonat quod operativus. Operativum autem communiter voco sive sit
          operabile quod vocatur actuale, sive factibile : actuale autem in Ethicis vocatur, quod
          pertinet ad opera quae sunt circa passiones delectabiles vel tristabiles, et circa opera
          communicationis justitiae : et haec sunt opera moris : et hujus intellectus ad illa
          perfectio est prudentia : factibile autem vocatur, quod in mechanica opera fit manuali, et
          intellectus ad ipsum perfectio est ars mechanica, sicut in Ethicis habet determinari. Hic
          autem communiter vocamus practicum intellectum, qui est temperativus in his et in aliis :
          et hujus ad intellectum speculativum propter doctrinae bonitatem volumus invenire
          differentias quatuor : quarum prima est, quod fine differunt, eo quod finis omnis
          intellectus practici extra ipsum, sive sit opus, sive operatum : opus quidem in artibus
          est finis, sicut in musicis, in quibus cantus et melos ultimus finis est, qui exercetur in
          arte : agere in aliis ulterius terminis non est opus, sed operatum : faber enim non
          intendit fabricare propter fabricare, sed <pb ed="#B5" n="400"/> <cb ed="#B5" n="a"/>
          propter gladium vel aliud vas, quod suum proprium operatum est finis suae artis. In
          actualibus autem finis est operatio quae est felicitas civilis, eo quod haec est
          divinissima, et optima est inter operationes virtutum. Quilibet autem istorum finium est
          extra operantem, et ideo motu acquiritur : intellectiva autem speculativa finem suum
          semper inter semetipsam habet : habet enim verum speculatum in theorematibus quod finis
          ejus est : hoc enim etiam est finis sui instrumenti, quod demonstratio est et vocatur, nec
          extra illud aliquid acquirit : quia verum est de his quae propter se volumus in
          speculativis, quae essentialiter sunt de philosophia : haec enim non sunt dialectica, quia
          quod sunt de mera philosophia : nec sunt ethica, quia verum talium quaerimus propter opus,
          sed sunt naturalia, mathematica, vel divina : propter quod contemplativus intellectus
          habens in se finem, perfectior et nobilior est practico : et ideo penes ipsum consistit
          felicitas et beatitudo speculativa, praecipue quando fuerit adeptus agentem formam, prout
          diximus in tractatu praehabito libri istius.</p>
        <p xml:id="admda-l3t4c4-d1e141">Secunda autem differentia est in forma quam apprehendunt tam speculativus quam
          intellectus practicus : practicus enim accipit formam prout est principium operis, cui
          necessario propter haec tria accidunt : quorum unum est, quod ipse decurrit ab universali
          in particulare : eo quod omnis nostra operatio circa particularia est. Secunda autem est,
          quia ipsam formam componit, eo quod omnis practicus formam intendit componere cum opere
          vel cum operato, ut patet per inductionem tam in moribus quam in artibus : forma enim
          domus existens in mente artificis perfecta, componitur cum lapidibus et lignis : forma
          autem contemplationis ex rebus extra separatis per continuam abstractionem majorem et
          minorem, componitur cum anima : et ideo vocatur forma abstractionis sive separationis. Et
          ex hoc accidit tertium, <cb ed="#B5" n="b"/>
          <!-- 400 b --> quod forma practici intellectus est forma ad rem extra animam proveniens :
          forma vero contemplationis vocatur a re, non ad rem, quae provenit a rebus extra ad
          intellectum.</p>
        <p xml:id="admda-l3t4c4-d1e148">Tertia differentia est in hoc quod in omnibus habentibus animam in terrenis, intellectus
          practicus in acquirendo formam non utitur corpore, sed potius habet eam apud seipsam, sed
          utitur corporeo ut instrumento quando educit eam formam in materiam extra se existentem.
          Sed in intellectu contemplativo est e converso, quia ipse utitur viribus et instrumentis
          corporalibus in acquirendo formam : quia mediantibus viribus et organis corporalibus
          perficitur abstractio, et in usu considerationis non utitur corpore aliquo. Et ex hoc est
          quod dicitur intellectus practicus se extendens extra se ad particularia et ad instrumenta
          corporum. Sed intellectus contemplativus dicitur se colligens intra seipsum. Et relictis
          corporeis viribus et instrumentis colligit se ad universale quod est intra seipsum, et
          magis est intellectus animae contemplativus quam practicus, et nobilius animae bonum est
          contemplatio quam actio, ut in X Ethicorum probatur.</p>
        <p xml:id="admda-l3t4c4-d1e152">Quarta vero et ultima differentia est, quod intellectus practicus est causa rei quae sibi
          subjicitur, sicut patet tam in actualibus quam in factualibus. Intellectus autem
          contemplativus causatur a re quae subjicitur eidem, eo quod accipit formam contemplationis
          a re subjecta, et considerat eam secundum quod est natura rei : et ideo quia intellectus
          primae causae et intelligentiarum separatarum sunt causa rei, et nunquam causatur a re,
          potius assimilatur intellectus eorum practico intellectui quam speculativo. De his autem
          in prima philosophia perquirendum erit. Sufficit autem nobis ad praesentem speculationem,
          quod sciamus quod intellectus practicus semper propter aliquid esse : et ideo non quidem
          subjecto differt a speculativo, sed differt secundum esse et finem. Esse autem <pb ed="#B5" n="401"/> <cb ed="#B5" n="a"/> quod habet ex forma quod est habitus practicus, de
          quibus est in Ethicis, practici nomen accipit.</p>
      </div>
    </body>
  </text>
</TEI>