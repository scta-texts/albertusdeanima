<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT X.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT X.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c10">
        <head xml:id="admda-l2t3c10-Hd1e128">CAPUT X.</head>
        <head xml:id="admda-l2t3c10-Hd1e131" type="question-title">Et est digressio declarans errorem eorum qui dicunt lumen esse
          corpus indivisibile.</head>
        <p xml:id="admda-l2t3c10-d1e134">Sed secta eorum qui se nostro tempore erexerunt in sententia de lumine, plura continet
          figmenta et plures errores. Isti enim dicunt lumen esse corpus, cujus esse est continue
          generari et fieri : et dicunt esse corpus formale et spirituale, cujus dicunt esse
          convenientiam tam cum corpore quam cum incorporeo spiritu. Cum corpore quidem convenit, ut
          dicunt, quia situaliter implet mundum : cum incorporeo autem, quia est indivisibile. Ut
          melius intelligatur, etiam subjiciunt exemplum, dicentes materiam primam es<pb ed="#B5" n="251"/> <cb ed="#B5" n="a"/>sentiales habere partes, quae sunt substantiae, quas non
          confert ei quantitas, sed habet eas ante quantitatem, sed quantitas addita materiae
          discindit partes inventas in materia, et dat eis situm, ita quod una est juxta aliam in
          situ, et una ante aliam, et una subtus, et alia supra, quorum nihil habuerunt partes
          materiae ante quantitatem, sed tunc habuit unam partem quasi sub alia et non juxta aliam.
          Ita dicunt quantitatem perspicui sive perspicui corporis se habere ad substantiam quae est
          lux vel lumen, quae quidem substantia corporea est, ut dicunt, sed situm et quantitatem
          non accipit nisi ex eo in quod descendit : in se autem substantia indivisibilis est. Si
          autem objicitur istis quod corpus est quod habet tres dimensiones, sicut dicit Euclides,
          dicunt quod hoc est corpus in genere quantitatis, sed ante illud est corpus in genere
          substantiae, de quo etiam diximus in libro Physicorum, quod est subjectum in physicis,
          quod non habet dimensiones terminatas, sed potest habere quascumque : et in genere
          corporis naturalis primum secundum esse, licet secundum rationem non sit primum, est lux
          et lumen, ut dicunt isti : et quia sic simplex corpus est, dicunt quod cum quolibet alio
          corpore potest esse, et est in eodem loco propter suam formalitatem. Et si quaeratur ab
          his, quae sit necessitas hujus corporis in naturis, dicunt quod quemadmodum necessarium
          est esse in naturis unum primum, quod movetur tantum, quod est materia prima, quae non
          movet aliquid, sed movetur ab omnibus quae movent in natura : sic etiam necessarium est
          esse unum corpus movens, et hoc est coeleste corpus. Cum autem secundum se non tangat
          materiam, oportet ab ipso fieri corpus progrediens ex ipso continue, quod agit in materiam
          tangendo eam : et cum movens et mobile sint diversae essentiae, oportet quod istud corpus
          diversae sit essentiae ab omni materia generabilium et corruptibilium : et hac ratione
          dicunt lucem pri<cb ed="#B5" n="b"/>
          <!-- 251 b -->mum esse in genere substantiae et esse corpus simplicissimum, quemadmodum
          formae cum quolibet corpore est in eodem loco.</p>
        <p xml:id="admda-l2t3c10-d1e145">Addunt autem adhuc dicentes corpus non effici nisi a corpore, et cum suppositum sit lucem
          esse moventem ad generationem corporum, dicunt oportere ipsam esse corpoream substantiam :
          quia aliter corpus causaretur a non corpore, quod est inconveniens in physicis. Adhuc
          autem dicunt nihil secundum esse figurari nisi corpus : videmus autem figurari lucem in
          figura sphaerae. Amplius radii egredientes a corpore luminoso distincti videntur : nihil
          autem distinctum cernitur in natura nisi corpus. Adhuc autem quod procedit a corpore, aut
          est corpus, aut non est corpus. Si est corpus, habetur propositum. Si vero non est corpus,
          tunc oportet quod sit forma corporis. Aut ergo forma accidentalis, aut substantialis. Et
          si diceretur forma substantialis esse, tunc sequeretur formam substantialem egredi extra
          suam propriam materiam, quod est absurditas. Si autem accidentalis forma, aut est accidens
          per se, vel accidens per accidens. Et si est accidens per se, tunc est inseparabile a suo
          subjecto : et hoc non videmus, quoniam nos invenimus in pluribus subjectis. Si vero sit
          accidens per accidens, tunc oportet ad hoc quod reducatur ad aliquid quod est per se
          subjectum : quia accidens per accidens reducitur ad accidens per se : et tunc sequitur id
          quod prius. Praeterea accidens secundum hoc movebit ad esse omnium quae physice
          generantur, quod est valde absurdum : ergo relinquitur quod sit corpus. Haec et hujusmodi
          inducere consueverunt quidam lucem esse corpus dicentes. Adhuc autem dicunt lucem
          multiplicatam divaricare et disgregare aerem et calefacere et ignire, sicut in speculis
          apparet, quae omnia non nisi corpus efficere potest.</p>
        <p xml:id="admda-l2t3c10-d1e148">Nos autem istam opinionem plenam esse erroribus reputamus, nec fuit inventa <pb ed="#B5" n="252"/> <cb ed="#B5" n="a"/> propter veritatem rei, sed potius propter amorem defendendi
          quosdam Antiquos qui radios corpora esse dixerunt. In contrarium autem hujus opinionis
          est, quod dicunt lucem esse corpus simplex : et tunc oportet quod sit aliquod simplicium :
          et quodcumque est, illius motum habebit : et hoc non est verum, cum videamus ipsum nec
          circulariter moveri, sed recte ad diametrum diffundi : et cum movetur recte, movetur in
          omnem partem ad quam recta linea trahi potest a luminari primo, quod non facit aliquod
          simplicium quae habent motum rectum : nisi forte velint fingere, quod sex sunt corpora
          simplicia.</p>
        <p xml:id="admda-l2t3c10-d1e156">Adhuc autem fabulosum est quod dicunt, hoc corpus esse indivisibile : aut enim est
          indivisibile habens situm, aut non habens situm. Et si habet situm, nulla est differentia
          sui ad punctum : indivisibile enim mobile necessario habet situm : et hoc necessario est
          punctum, sicut supra et in Physicis propositum est. Si autem non habet situm, tunc nec
          corpus est, nec corporis aliquid : quia omne illud quod est corpus vel aliquid corporis,
          situm habet. Adhuc autem unde venit ei quantitas qua diffunditur per totum hemisphaerium ?
          Si dicatur quod ab aere, tunc non habet quantitatem nisi alienam, sicut habet forma
          situalis quantitatem sui subjecti : et tunc per hoc non probatur quod sit corpus, sicut
          nec albedo corpus est habens longitudinem et latitudinem per accidens in subjecto. Si
          autem habet quantitatem potentia quae reducitur in actum quando implet hemisphaerium, tunc
          quaeratur quid educat eam de potentia ad actum : illud enim aliud erit ab ipso : et si
          fingendi detur licentia, non erit fingere quid sit educens. Adhuc autem cum lumen habens
          quantitatem implentem hemisphaerium, iterum in indivisibile colligitur : quaeratur et quo
          agente fit istud ? non enim amittit quantitatem quam habuit nisi aliquo redigente ipsum ad
          indivisibilitatem. Isti etiam dicunt lumen esse corpus quod partem habet sub <cb ed="#B5" n="b"/>
          <!-- 252 b --> parte, et partem in parte, et non partem juxta partem. Et hoc figmentum non
          est intelligibile, quia cum dicit quod habet partem sub parte, praepositio notat situm
          unius partis sub alia : et si habet situm, non est indivisibile, et hoc contra hypothesim.
          Dicere autem quod habet partem in parte, nihil omnino est : quia pars non potest intelligi
          esse in parte, nisi per identitatem essentiae unius cum alia : sic idem erit in seipso,
          quod in nulla re intelligi potest vel esse potest, sicut probatum est in IV Physicorum.
          Adhuc tota lux est indivisibilis : et pars est minor toto : ergo aliquid est minus
          indivisibili : et sic indivisibile erit divisibile necessario. Visus autem testatur
          errorem istius non opinionis, sed fatuitatis : eo quod nos videmus lumen implere totum
          hemisphaerium : et hoc est omnino concedendum. Ista autem stultitia multa reputat non esse
          inconvenientia, quae in tota philosophia impossibilia sunt, sicut quod duo corpora sint in
          eodem loco, et quod aliquid sit indivisibile, et quod totum sit essentiale parti, et multa
          alia irrationalia quae ab istis asseruntur.</p>
        <p xml:id="admda-l2t3c10-d1e163">Quod autem isti dicunt de materia, nos determinasse meminimus in primo Physicorum, ubi
          diximus quod materia ante quantitatem nullam habet partem nisi in potentia, neque habet
          partem in parte, nec partem juxta partem. Et quod dicunt de primo movente, ridiculosum
          est. Primum enim movens materiam generabilium et corruptibilium est coelum, cujus lumen
          est qualitas instrumentalis : et, sicut superius diximus de calore naturali, quod prout
          est instrumentum animae vegetabilis, habet multas virtutes ex anima quas non habet ex
          propria natura, ita dicimus quod lumen multas habet virtutes in quantum est instrumentum
          corporis coelestis moti per intelligentiam : et ideo in talibus virtutibus existens
          efficit corpora generabilia et corruptibilia : et sic corpus non efficitur a non corpore,
          sed a corpore coelesti per instrumentum quod non est corpus, sed habet in se vir<pb ed="#B5" n="253"/> <cb ed="#B5" n="a"/>tutem corporis et intelligentiae quae movet corpus.
          Et quod dicunt lucem figurari sphaerice, dicendum quod hoc est verum : quia quod generatur
          a sphaerico, necesse est in forma sphaerica generari, sicut etiam diximus in III
          Meteororum : lumen autem egreditur a corpore luminoso sphaerico, et a quolibet puncto
          ejus, et ideo habet sui generantis formam : habet tamen eam in perspicuo cui innititur, et
          non in propria essentia. Et quod dicunt radios esse distinctos secundum formam vel visum,
          dicendum quod radius materialiter est rectitudo illuminata, quae est perspicui pars
          quaedam. Unde illud perspicuum super quod manat lumen, dicitur radius : et si radius
          vocatur linea visualis quae est aer cum lumine, tunc corpus est, sed non est corpus, quod
          sit habens materiam distinctam a materia perspicui : haec enim positio fere sumit semper
          aliquid inconvenientius ad probandum illud quod probare intendit. Aliud autem quod dicunt,
          quod illud quod procedit a corpore, aut est corpus, aut non-corpus : dicimus quod lumen
          non est corpus, sed est forma et qualitas corporis : et est comparabile hoc ad duo
          subjecta, quorum unum est subjectum ejus et causa : in illo semper est : et hoc est corpus
          luminosum. Aliud autem est subjectum ejus tantum, et hoc est pervium : et ideo illud
          aliquando est sine lumine, sicut calidum comparatur ad ignem sicut ad subjectum et ad
          causam, et alia calida sicut ad subjectum tantum. Et quod dicunt de divaricatione sive
          disgregatione, ridiculosum est : quia etiam color divaricat et disgregat, et tamen non est
          corpus : per quam autem naturam lumen eliciat calorem, diximus in libro Coelo et Mundo.
          Ista igitur sufficiant ad hujusmodi fatuitatis confutationem.</p>
      </div>
    </body>
  </text>
</TEI>