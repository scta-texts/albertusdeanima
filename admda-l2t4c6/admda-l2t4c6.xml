<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT VI.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT VI.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t4c6">
        <head xml:id="admda-l2t4c6-Hd1e128">CAPUT VI.</head>
        <head xml:id="admda-l2t4c6-Hd1e131" type="question-title">Quod sensatorum omnium non potest esse aliquis sensus a
          praedictis.</head>
        <p xml:id="admda-l2t4c6-d1e134">Forte autem aliquis dicet, quod organum aliquod proprium quo sentimus est eorum
          sensibilium quae supra vocamus sensata communia : et sic ille sensus qui est illius
          organi, erit sextus sensus primus, ita quod sensata communia sunt sibi propria. Sed si hoc
          esset verum, tunc sensata communia sentiremus unoquoque sensu secundum accidens et non
          essentialiter. Id quod sentimus per accidens, dicitur dupliciter, quorum unum est quod
          accidit huic sensui in <cb ed="#B5" n="b"/>
          <!-- 300 b --> quantum est hoc, licet non accidat sensui in quantum est sensus, sicut nos
          visu sentimus dulce : hoc enim accidit visui in quantum conjunctum est suum sensibile cum
          sensibili, gustus tamen dulce non accidit sensui in quantum est sensus : quia tunc a nullo
          sensu perciperetur sive sentiretur. Aliud autem est quod accidit huic sensui in quantum
          est hic sensus, et etiam sensui in quantum est sensus, sicut dicimus quod videmus filium
          Dionis : et de illo diximus supra, quod est sensatum per accidens. Primo ergo modo per
          accidens sentitur ab aliquo sensu hoc quod ab alio sensu sentitur per se. Si ergo sensata
          communia sentirentur ab aliquo proprio sensu per se, tunc absque dubio non sentirentur ab
          aliis nisi per accidens, ita quod forma eorum nullo modo depingeretur in sensu alio, sicut
          nec forma dulcis describitur in visu. Communia autem sunt quinque quae supra diximus, quae
          sunt motus, status, figura, magnitudo, numerus : et unum tamen quod ad numerum reducitur :
          et si aliqua alia inveniantur quae a pluribus sensibus essentialiter sentiuntur, ad ista
          reducuntur, sicut situs qui est dimensio, et magnitudo quaedam, et sicut propinquitas et
          remotio quae sunt etiam reducta ad magnitudinem, et sicut asperitas et lenitas, et rectum
          et curvum quae videntur et tanguntur, quae sub figura videntur collocari, et quaecumque
          alia talia possunt inveniri : et ideo <name ref="#Avicenna">Avicenna</name> in suo sexto
          Naturalium, similiter autem Avicebron et Hebucham plura quam quinque ponunt sensata. Quod
          autem omnia ista a quocumque praedictorum quinque sensuum essentialiter et non
          accidentaliter sentiantur, probatur per hoc quod omnia haec quaecumque sentimus, motu
          quodam qui est a sensibili in sensum sentimus. In illo autem motu forma sensibilis ut
          passio quaedam efficitur in sensu : tali enim motu sentimus magnitudinem, et ideo
          magnitudo sensibilis in sensu efficitur : et quia magnitudinem sentimus motu, oportet quod
          etiam figuram sen<pb ed="#B5" n="301"/> <cb ed="#B5" n="a"/>tiamus tali motu : quia figura
          magnitudo est quaedam sic vel aliter terminata : et quia oppositorum est idem sensus
          essentialis, ideo quiescens sentimus in eo quod non movetur sive privatum est motu :
          numerum autem sentimus negatione continui, et per proprietates : jam autem probatum est,
          quod continuum quod est magnitudo quaedam, essentialiter sentitur : et ideo oportet quod
          ejus privatio quae est numerus, essentialiter sentiatur : et universaliter dicatur
          quidquid sentitur motu qui sit a sensibili in sensum, et passio sensus, et sic perfecta ab
          agente sensibili a pluribus sensibus, illud sentitur essentialiter, cum talis motus sit
          factus per se sensibili forma : motus enim ille est forma post formam : quia quod a
          sensibili patitur medium, hoc patitur a medio organum sensus : communia autem omnia tali
          motu sentiuntur a pluribus sensibus : nihil igitur eorum sentitur per accidens, sed
          unumquodque eorum sentitur essentialiter : et hoc non posset esse, sicut diximus, si
          sensata communia propria essent alicujus sensus particularis : quia unusquisque propriorum
          unum sentit tantum primo secundum naturam, sicut visus qui primo non accipit nisi colorem,
          et sub ipso colorum differentias : est enim visus primo coloris, et postea differentiarum
          coloris secundum quod probavimus in principio Physicorum, quod universale prius est
          particulari in sensu : similiter autem est in quolibet alio sensu.</p>
        <p xml:id="admda-l2t4c6-d1e148">Cum igitur ista communia sint plura sub una universali natura non contenta, non erit ipsa
          alicujus sensus sensata propria. Si autem diceretur ab aliquo, quod essent propria
          alicujus sensus, tunc sequeretur <choice> <orig>quob</orig> <reg>quod</reg> </choice> ab
          aliis sensibus propriis ista non comprehenderentur nisi per accidens : et sic motus
          sentiretur per visum per accidens, quia ille motus sentiretur a visu : <cb ed="#B5" n="b"/>
          <!-- 301 b --> sicut nec sentimus dulce per visum : hoc enim ita contingit, quia nos
          habemus utriusque, scilicet tam albi quam dulcis proprium sensum, secundum quod
          essentialiter et substantialiter utrumque cognoscimus, sed album visu, et dulce gustu : et
          ideo accidit nobis videre album quando judicium gustus prius fuit de dulci in hoc albo :
          et ideo non videmus dulce in eo quod dulce, sed videmus hoc quod est dulce secundum
          materiam. Et si diceretur quod non hoc modo videmus dulce per accidens quod scilicet
          accidit huic sensui in quantum est sensus hic, tunc oporteret quod videremus ipsum per
          accidens omnino, ita quod accideret sensui in quantum est sensus, sicut videmus filium
          Dionis non in quantum est Dionis filius acceptus per aliquem alium sensum, sed in quantum
          est albus, cui accidit Dionis filium esse, cujus formam nequaquam in visu describitur, sed
          ab alia altioris sensus comprehensione cum visibili accipitur. Nos autem jam ante
          probavimus, quod nos habemus sensum communem a pluribus sensibus eorum quae sunt sensata
          communia, non secundum accidens, sed per se : non igitur est de ipsis aliquis proprius,
          nequaquam sentiremus ipsa essentialiter a pluribus communiter, sed tantum secundum
          accidens, sicut sentitur filius Dionis : propria enim sensibilia sentiunt proprii sensus
          ad invicem, ita quod unus sentit sensibile alterius, non quidem secundum quod ipsi sunt
          essentialiter distincti, et ad hoc sensibile vel ad aliud, sed potius secundum quod sensus
          plurium sensibilium est unus in subjecto, non in quantum sensus, sed potius secundum quod
          sensibilia plurium unum sunt in subjecto, sicut citrinum et amarum in cholera : tunc enim
          dicimus nos videre amarum, quando videmus citrinum : et non potest dici, quod si alterius
          proprium cujuscumque duorum, visus scilicet vel gustus, quod dicat quod haec duo unum sunt
          : quoniam hoc dicere est alicujus virtutis quae comparat secundum <pb ed="#B5" n="302"/>
          <cb ed="#B5" n="a"/> divisionem et compositionem sensata plurium sensuum : et hoc non
          potest esse proprium alicujus eorum : quia quaecumque virtus comparat inter sensata
          plurium, oportet quod accipiat sensata plurium : et hoc non potest facere aliquis sensus
          proprius : et quia hoc non est proprium alicujus sensus particularis, ideo frequens fit
          deceptio circa hoc, cum supra ostenderimus proprium sensum in sensibili proprio nullatenus
          decipi : deceptio enim est ejus virtutis quae componit et dividit inter sensata : quia
          saepe cum accipit citrinum hoc ipsum putat esse amarum, et ita mel aliquando opinatur fore
          fel. Cujus autem potentiae sit inter sensata componere et dividere, posterius dicetur.</p>
        <p xml:id="admda-l2t4c6-d1e168">Inquiret autem aliquis, cujus causa natura dat nobis sensus plures, ita quod plura
          sensata per sentimus, et non dat nobis natura unum solum sensum per quem omnia sensata
          sentiremus ? Ad hoc dicendum est, quod hoc facit natura quatenus nos non lateant communia
          sensata quae convenienter sentimus post sensata propria : illa enim nesciremus esse
          communia, si omnia propria sentiremus per unum et eumdem sensum, quae sunt motus, et
          magnitudo, et alia quae supra dicta sunt. Si enim solus visus per quem sentiremus per omne
          sensatum, et visus esset albi et aliorum propriorum, tunc laterent magis communia esse
          communia quam modo faciant : videntur enim omnia communia eadem esse cum propriis, eo quod
          non consequerentur nisi ad sensibilia ejusdem sensus, et videretur color esse magnitudo :
          nunc autem quia eadem communia etiam in altero sensu sentiuntur, facit manifestum esse
          quod communia altera sunt a propriis : quidquid enim aliquando sequitur ad unum, aliquando
          ad alterum, diversum est ab utroque : et cum communia uniant in se propria, si communia
          non bene essent <cb ed="#B5" n="b"/>
          <!-- 302 b --> distincta a propriis, oporteret quod totum judicium sensibilium esset
          errore implicitum, et nihil esset certum in judicio sensibilium. Haec igitur dicta sunt ad
          hoc quod non sit sextus aliquis sensus proprius praeter quinque determinatos.</p>
      </div>
    </body>
  </text>
</TEI>