<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title> CAPUT I.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title> CAPUT I.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t1c1">
        <head xml:id="admda-l1t1c1-Hd1e128"> <pb ed="#B5" n="117"/> <cb ed="#B5" n="a"/> CAPUT I.</head>
        <head xml:id="admda-l1t1c1-Hd1e135" type="question-title">Et est digressio declarans, quod scientia naturalis est de
          anima, et quis ejus ordo.</head>
        <p xml:id="admda-l1t1c1-d1e138">
          Omnibus quae de corpore mobili, et de mobili secundum locum dicenda erant expeditis,
          traditis etiam eis quae de mobilibus ad formam tam simplicibus quam mixtis in universali
          videbantur esse <choice> <orig>didicenda</orig> <reg>dicenda</reg> </choice>, determinatis
          nihilominus his quae de mixtura lapidum et minerarum commemoranda esse videbantur : nunc
          tandem stilum ad tractandum animatorum naturas convertimus, ordinem quem in principio
          nostrorum librorum praescri<cb ed="#B5" n="b"/>
          <!-- 117 b -->psimus, per omnia insequendo. Cum autem omnium animatorum principium sit
          anima, non poterunt animata cognosci nisi per cognitionem suarum animarum, sicut et
          unumquodque aliorum non cognoscitur nisi per formam suam, eo quod forma est et principium
          esse et cognitionis. Oportet ergo hanc de necessitate nos de anima facere inquisitionem,
          antequam de corporibus animatorum aliquid possumus disserere. Sunt autem animae opera et
          passiones, sicut sentire, dormire, et vigilare, et nutrire, et spirare, et mors, et vita,
          de quibus omnibus et similibus, sicut est reminisci et movere, debet sciri post scientiam
          de Anima : quia ex illis plurimum dirigere videtur in scientia animatorum corporum.</p>
        <p xml:id="admda-l1t1c1-d1e154">Licet ergo anima et opera ejus et passiones non sint corpus mobile quod est subjectum est
          philosophiae naturalis, est tamen anima principium essentiale talis <pb ed="#B5" n="118"/>
          <cb ed="#B5" n="a"/> corporis : et ideo in scientia naturali oportet inquiri de ipsa. Et
          hoc quidem de vegetativa et sensitiva non habet dubitationem. De rationali anima fortasse
          videtur alicui esse non verum quod ipsa sit corporis <choice> <orig>animari</orig>
          <reg>animati</reg> </choice> principium et forma : eo quod principia et formae corporum
          operationes habent quas non explent, nisi per corporum motus et operationes, sicut visus
          non videt sine oculo, neque vis ambulativa ambulat sine pedibus : vires autem rationalis
          animae operantur sine aliquo corporis instrumento, propter quod et circa omnia
          universaliter operantur. Intellectus enim de omnibus intelligit, et ratio de omnibus
          ratiocinatur, et voluntas libera est convertendi se ad quod voluerit : et hanc
          generalitatem et libertatem non habet aliquod principiorum, neque aliqua formarum neque
          virium corpori affixarum et obligatarum. Videtur ergo rationalis anima cum suis viribus
          non esse principium et forma vel perfectio, quam endelechiam Graeci vocant, alicujus
          corporis vel partis corporis esse, et sic non pertinere ad physicum tractare de ipsa.</p>
        <p xml:id="admda-l1t1c1-d1e170">Sed intelligendum est animam rationalem esse in corpore hominis, et esse perfectionem
          suam secundum quod est homo : et secundum quod est hominis perfectio, non habet affixionem
          cum hominis aliqua parte, sed potius in eo quod libere et universaliter intelligit et
          vult, dividitur ab omnibus aliis cum quibus in natura generis communicat, et in quantum
          talis anima perfectio est animati, venit in considerationem naturalis Philosophi. Et hoc
          est quod praeclarus Philosophus ait in Ethicis suis distinguens quaedam esse naturalia
          homini ex genere, et quaedam ex differentia, quae constitutiva est speciei hominis. Et
          etiam dicit concupiscere et sentire hominem cum aliis animalibus communicare secundum
          communionem generis : esse ta<cb ed="#B5" n="b"/>
          <!-- 118 b -->men hominis in quantum homo est, solum intellectu est. Qualiter autem hoc
          sit, melius scietur cum secundum hujus scientiae librum tractabimus.</p>
        <p xml:id="admda-l1t1c1-d1e178">Nec movere debet aliquem quod nos scientiam de Anima tractamus et explanamus, qui forte
          occasionem erroris accipit ex eo quod videt omnem nostram scientiam oriri de sensu, animam
          autem et praecipue intellectivam nullo sensu nobis manifestari. Ex quo etiam occasionem
          acceperunt haeretici nullam hujusmodi animam esse contendentes : quoniam nobis ad hoc
          rationem et intellectum Deus gloriosus dedit, ut ratio et intellectus reflexi ad sensum,
          non tantum sensibilia, sed etiam quae sub sensibus latent, accipiant et pertractent.
          Latent autem sub sensibus substantiae insensibilium, et per operationes innotescunt nobis.
          Sic etiam insensibilium causae insensibiles, quando comparamus sensibilia ad suas causas,
          et advertimus oppositas esse proprietates sensibilium effectuum, et insensibilium
          efficientium. Licet ergo sic omnis nostra cognitio a sensibilibus incipiat, tamen
          profundata circa ea quae sensibilibus quocumque modo attribuuntur, non semper stat et
          terminatur circa sensibilia, sed extollitur vehementer in immensum ad ardua et remota a
          sensibilibus, sicut causam primam et intelligentias et seipsam : eo quod advertit circa
          sensibilia negotiando, ratiocinando, et intelligendo sensibilium quidditates : ac per hoc
          incipit quaerere de seipsa, et de seipsa habere scientiam nobilissimam.</p>
        <p xml:id="admda-l1t1c1-d1e181">Cum autem jam certum sit nobis de Anima esse scientiam, et quod haec scientia est pars
          naturalis scientiae, facile advertere possumus ordinem istius inter libros scientiae
          naturalis. Cum enim a communibus omnis incipiat speculatio, et communius sit mixtum tantum
          quam mixtum et animatum, scimus quod animati notitia est tradenda post notitiam <pb ed="#B5" n="119"/> <cb ed="#B5" n="a"/> mixtorum in specie consideratorum. Mixta autem
          secundum species suas considerata sunt in libro Mineralium. Tradenda ergo erit notitia
          animatorum continue post illam. Animae autem notitia est prior notitia corporis animati.
          Congrue igitur ordinamus hanc scientiam post scientiam mineralium, et ante scientiam
          corporum animatorum, quae in vegetabilibus et animalibus erit terminanda.</p>
      </div>
    </body>
  </text>
</TEI>