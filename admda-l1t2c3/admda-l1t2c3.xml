<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT III.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT III.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t2c3">
        <head xml:id="admda-l1t2c3-Hd1e128">CAPUT III.</head>
        <head xml:id="admda-l1t2c3-Hd1e131" type="question-title">De opinione quae et motivo et cognoscitivo animam dicit
          diffiniendam : in quo etiam est de opinionum collatione.</head>
        <p xml:id="admda-l1t2c3-d1e134">Habitis autem his quae moverunt Antiquos ad dicendum quod anima diffinien<cb ed="#B5" n="b"/>
          <!-- 142 b -->da erat per motivum : itemque habitis eis ex quibus aliis videbatur quod
          esset diffinienda per cognoscitivum, fuerunt quidam utrumque istorum complectentes et
          diffinientes animas per utrumque, dicentes animam esse numerum seipsum moventem. Dicebant
          autem ipsam esse numerum propter Platonis rationes : quia numerum ponebant esse principium
          omnium rerum, ut ex illo potentiam cognoscitivam omnium haberet : et per seipsum moventem
          dicebat, ut ex illo moverentur corpora per rationem superius introductam. Et in hanc
          animae diffinitionem plurimi consenserunt antiquorum Stoicorum : quia ex ista videbatur
          eis quod animam probarent immortalem esse, sicut inferius ostendemus. Licet autem omnes
          conveniant in hoc quod omnia sunt ex principiis primis, tamen differunt in duobus, quorum
          unum est quae sint illa principia prima, et secundum quot sint numero. Maxime autem
          differunt in hoc quod dicunt quidam ex eis principia rerum esse corporea. Quidam autem
          dicunt ea esse incorporea et miscent principia ex his : et ad haec utraque referenda
          dicunt esse principia. Et in multitudine principiorum differunt : quoniam quidam eorum
          dicunt esse unum, et quidam plura his principiis quae ponunt, tradunt animam esse
          corpoream vel incorpoream, et unum, vel plura.</p>
        <p xml:id="admda-l1t2c3-d1e141">Quod enim dicunt, quod natura principiorum est motiva, non est irrationabile, sicut nos
          superius ostendimus : et quia quidam putabant quod primum motivum omnium et incorporeum
          est ignis, ideo dixerunt quod anima est ignis quidam : hoc enim est subtilissimum corporum
          specie secundum partes suas, et inter omnia elementa maxime est incorporeus et
          spiritualis, et movet alia, sicut videtur, cum ipse sit maxime mobilis.</p>
        <p xml:id="admda-l1t2c3-d1e144"> <pb ed="#B5" n="143"/> <cb ed="#B5" n="a"/> Sed licet Democritus falsum posuerit, tamen
          dulcius caeteris dixit : quia expositione sua cuncta cavit, quando retulit propter quid
          est unumquodque operum animae generalium. Dixit enim animam quidem et intellectum idem
          esse, sicut superius diximus : et cum intellectus sit essentia prima quae capacitate ambit
          omnes alias, dixit quod habet ex eo quod atomi rotundae prima sunt principia rerum, et
          sunt motiva sicut anima, eo quod habent figuram quae omnibus figuris nobilior est, et
          propter partes subtilissimas : figura autem haec est forma rotunda : talem autem dicit
          esse intellectum et animam, eo quod velociter transit ab uno in aliud : et ignem dicit
          esse ejusdem speciei rotundae : et ideo animam esse ignem vel ex igne.</p>
        <p xml:id="admda-l1t2c3-d1e152">Anaxagoras autem licet melius posuerit quam Democritus, tamen non adeo dulciter secundum
          philosophiam dixit, quod minus certificavit. Alicubi enim videtur quidem alterum dicere
          animam et intellectum, sicut superius diximus : alicubi autem videtur utrisque uti sicut
          una natura : et ideo et intellectum posuit omnium esse principium maxime, et solum eumdem
          dicit esse inter omnia quae sunt, simplicem et immixtum et purum. Et nos jam ostendimus
          quare dixit ipsum esse principium, quoniam scilicet in eo est omnium capacitas sicut in
          principio primo materiali. Simplicem autem dixit esse, eo quod non extenditur corporeitate
          et contrarietate. Immixtum autem, eo quod non commixtus est organo alicujus corporis per
          suam operationem, sed remanet separatus. Purus autem est, eo quod capit essentias puras
          rerum et non esse ipsarum in materia et materiae appendiciis. Et haec positio in paucis
          peccat, sed non certificat : quia dicit quod ab eodem habet cognoscere et movere, eo quod
          dicit intellectum omnia movere. Et hoc esse non potest, quia idem <cb ed="#B5" n="b"/>
          <!-- 143 b --> eodem modo se habens, non potest esse materiale et efficiens : est autem
          materialis et passiva potentia cognoscitiva et motiva eorum quae sunt efficiens.</p>
        <p xml:id="admda-l1t2c3-d1e159">Ex antiquis autem Philosophis Italicis, de quibus exstat parva reminiscentia, fuit
          Melissus, qui opinatus est animam per motivum esse diffiniendam : quia dixit magnetem
          habere animam per quam ferrum trahit. Diogenes autem, sicut et alteri quidam dixerunt
          animam esse aerem quemdam, eo quod cognitivo et motivo dicebant eam diffiniri : et aerem
          dixerunt principium omnium, et ita esse principium cognitionis in anima : et eumdem
          dixerunt esse subtilissimum, et ita esse in anima eumdem aerem principium motus quo movet
          anima. Heraclitus autem civis Ephesius omnium principium dixit esse vaporem, et ex ipso
          constitui omnia alia, et eumdem dixit esse incorporalissimum et mobilissimum, eo quod
          semper fluat : et dixit quod nihil entium est, quod non continue moveatur : et ideo cum
          cognitio sit per assimilationem, eo quod cognoscens omnia sit mobilissimum : et ideo ipse
          et multi alii fumum cordis et vaporem dixerunt esse animam. Similem autem his causam
          inducentem habuit Alcmaeon, qui a quibusdam Thales, qui unus de septem sapientibus fuisse
          creditur : hic enim licet non diceret animam esse vaporem vel fumum, tamen dixit quod est
          quoddam divinum, quod movetur semper movens seipsum : et ideo etiam immortalem dixit esse
          animam, quia sit principium movens primum. Si enim daretur non moveri, tunc etiam non
          moveret, sicut dixerunt. Si autem primum non movet, tunc nihil secundorum movet vel
          movetur, sicut habitum est in VIII Physicorum : et sic cessat motus jam in tota natura,
          quod est inconveniens : oportet igitur quod se semper moveat. Est igitur immortalis. Haec
          autem ratio <pb ed="#B5" n="144"/> <cb ed="#B5" n="a"/> scripta est in Phaedro Platonis.
          Et ideo dixit Thales animam comparari diis coelestibus immortalibus, qui sunt
          intelligentiae moventes, quia movere inest animae sicut intelligentiis immortalibus : quia
          ex se moventur coelestia, sicut et animalia. Moveri enim vidit omnia divina continue ex
          seipsis, sicut solem, lunam, et astra, et coelum totum. Alcmaeon autem talem dedit de
          anima Philosophiam, propter hoc quod vidit animam movere per intellectum, sicut et coelum
          movetur : et ideo animam dixit esse principium motus primum, et non posse non moveri et
          non movere, sicut neque prima possunt a motu cessare. Diximus autem rationem hujus in
          Physicorum libro ultimo. Magis autem grossi non adeo efficaces rationes habuerunt
          inducentes eos ad ponendum. Hippus quidam vulgaris Philosophus dixit animam esse humorem
          aqueum, et videtur sibi quod hoc persuaserit a semine generationis : quia semen omnium
          generatorum est humidum aqueum, quod cito recipiat membrorum effigies. Fuit autem causa
          dicti, quia vidit virtutem formativam esse in humido retentam per viscositatem spermatis,
          quae format membra omnia : et hanc putavit esse humidi naturam in semine, quod nullam
          causam consideravit nisi materialem. Dixit ergo primo humorem formare in seipso organum,
          et postea humorem seminalem radicaliter illis organis imbibitum esse animam animalium : et
          ideo redarguit eos qui sanguinem dixerunt esse animam, dicens quod humor spermatis non est
          sanguis : sperma autem generationis primam dicit esse animam, quae format omnia membra et
          infundit, sicut prius dictum est. Adhuc autem grossiores sanguinem esse animam dixerunt.
          Illa ratione inducti dixerunt sentire magis esse proprium animae, et per illud dixerunt
          animam esse diffiniendam, quemadmodum dixit Critias : et cum viderent corpus exsangue
          propter frigiditatem obstupescere in sensu, et ad reditum sanguinis redire <cb ed="#B5" n="b"/>
          <!-- 144 b --> sensum, putabant vim sensitivam sedem habere in sanguine, et esse sanguinem
          : et quia sensum et animam dixerunt idem esse, ideo dixerunt animam esse sanguinem. Et ut
          breviter dicatur, omnia elementa judicata sunt esse anima ab aliquo Antiquorum praeter
          terram. Hanc enim nulli retulerunt solam esse elementum vel animam, nisi forte aliquis
          diceret eam esse ex omnibus elementis, aut omnia elementa, quemadmodum Empedocles. Hujus
          autem causa fuit, quia cum duo sint in quibus convalescit vita, calor scilicet et humor,
          neutrum est in terra : et ideo etiam a paucis elementum esse terra ponebatur, sed
          dicebatur esse faex distillans ab omnibus aliis elementis, et sic ex aliis esse composita.
          Unde etiam illi qui sanguinem animam esse dicebant, primas operationes animae vegetabilis
          et sensibilis in sanguine vel humore esse, quem loco sanguinis esse dicebant vel videbant.
          Est enim ultimum nutrimentum sanguis intra venas, ex quo est cibus et augmentum et
          generatio et in anima sensibili sensus. Quoniam etiam spiritus animalis in quo deferuntur
          formae ad vires animae apprehensivas, resolvitur a sanguinis humore : et ideo sanguinem
          priorem esse dicebant illo. Et quoniam tam sanguis quam sperma operationes quas habent, in
          humido habent, quod formatur ad membra corporis, sive in generatione, sive post, et causas
          formales et efficientes videre non poterant, ideo animam primum humidum et omnium
          humidorum principium esse dicebant. Animam enim propter potentiam quae est in ea ad omnia
          quodammodo, materiale et primum principium esse credebant, sicut superius dictum est.</p>
      </div>
    </body>
  </text>
</TEI>