<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT I.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT I.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t4c1">
        <head xml:id="admda-l2t4c1-Hd1e128">CAPUT I.</head>
        <head xml:id="admda-l2t4c1-Hd1e131" type="question-title">Quod omnis sensus est susceptivus specierum sensibilium.</head>
        <p xml:id="admda-l2t4c1-d1e134">Communiter autem convenientia sensibus et de sensu communi dicendum est post hoc. Primum
          autem quod communiter convenit omni sensui secundum quod est sensus, est, quod omnis est
          in gradu illo apprehensionis quod accipit speciem sensibilem sine materia, materia tamen
          praesente, sicut cera accipit figuram sigilli solam, absque eo quod aliquid de materia
          sigilli confluat in ceram, accipit figuram annuli sive sigilli aurei vel ferrei, sine auro
          vel ferro : et tamen accipit auream sive ferream figuram, hoc est, eam quae secundum esse
          materiae fuerit, et est auri vel ferri et non alterius, nihil accipit tamen de auro vel
          ferro : et similiter sensus accipit uniuscujusque sensibilis speciem, colorem scilicet, et
          saporem, et sonum, et patiturque ab hujus<cb ed="#B5" n="b"/>
          <!-- 293 b -->modi sensibilibus speciebus, non in quantum unaquaeque sensibilium secundum
          esse materiale, sed in quantum unumquodque illorum est in esse intentionali et secundum
          rationem, sicut prius in antecedentibus diximus. Videtur autem fortassis hoc de tactu et
          gustu non fore verum secundum prius determinata : quia diximus sensibilia eorum secundum
          esse materiale fieri in sentientibus. Sed ad hoc intelligendum est, quod nos vocamus hic
          sensum virtutem sensibilem in primo organo sensitivo sitam : illi enim a medio non
          redditur nisi species sola sensibilis secundum quod unaquaeque virtutum sensibilium judex
          quidam est differentiarum sensibilium quae sibi objiciuntur : et hoc modo omni sensui
          convenit ipsum esse susceptivum sensibilium specierum, sine omni materia et esse
          materiali, materia tamen praesente.</p>
        <p xml:id="admda-l2t4c1-d1e141">Id autem quod primum est quo sentimus, est id in quo sensibilium species solae sine
          materia potentia sunt primo, et post in actu, quando jam habet eas : et sequitur ex isto
          quod primum sentiens <pb ed="#B5" n="294"/> <cb ed="#B5" n="a"/> cum est in actu, est tale
          quale quidem ipsum sensibile : sed alterum est esse ejus hinc et inde secundum quod est in
          esse intentionali actus sensus, et secundum quod est in esse materiali magnitudo quaedam,
          sive corpus subjectum sensibus : magnitudo enim materialis subjecta sensibus, non est id
          quod sentitur secundum quod sensatum actus est sensus, sed quia esse sensitivum quod est
          esse intentionale. Similiter autem nec ipse sensus secundum actum factus est magnitudo :
          sed est ratio quaedam intentionalis ipsius sensibilis et sensus habens talem intentionem
          in potentia sensibilis, quae judex est ipsius : omnis enim potentia alicujus et ratio
          habet proportionem ad ipsum recipiendum : quae proportio si solvatur, non erit amplius
          potentia : oportet enim potentias proximas per aliquid esse proximas, et praecipue
          potentias habituales, quae sunt sicut esse primum harmoniam habentes ad actus secundos qui
          eliciuntur ex ipsis. Diximus autem superius, quod sensitivi primi perfectio est a
          generante et species sensibilium sunt in ipsis, sicut actus secundi harmonice : ergo
          potentia sensitiva proportionatur sensibili quod accipit.</p>
        <p xml:id="admda-l2t4c1-d1e148">Et ideo ex illo manifestum est propter quid excellentiae sensibilium corrumpunt sensum :
          quoniam excellentiae excedunt harmoniam : et solvitur tunc proportio quoad sensibile
          comparatum ad organum sentiendi, sicut in symphonia quando harmonice extensae sunt
          chordae, si quis fortius quam harmonia permittat, percusserit chordas, corrumpit
          harmoniam.</p>
        <p xml:id="admda-l2t4c1-d1e152">Ulterius autem ex dictis manifestum est, quia plantae non habent sensum : licet enim
          patiantur a tangibilibus quae agunt actione materiae et non tantum actione speciei, et
          licet habeant quam<cb ed="#B5" n="b"/>
          <!-- 294 b -->dam partem animae : tamen quia organa plantarum non sunt harmonice
          proportionata ad solas sensibilium species recipiendas, non possunt sentire plantae :
          carent autem hujusmodi harmonia in organis, propterea quia terrestres sunt : et ideo
          actiones earum ab actionibus materialibus elevari non possunt, sed patiuntur passione
          materiali, non formali, sicut diximus. Ideo dicentes plantas habere duos sensus, gustum
          scilicet et tactum, absque dubio errant : quia licet trahant nutrimentum et alterentur
          tangibilibus, tamen non judicant sapores, nec alterantur alteratione speciei tantum, sed
          alteratione materiae. Hoc est igitur quod convenit sensui omni in quantum est sensus.</p>
      </div>
    </body>
  </text>
</TEI>