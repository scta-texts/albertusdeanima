<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XXXIV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XXXIV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c34">
        <head xml:id="admda-l2t3c34-Hd1e128">CAPUT XXXIV.</head>
        <head xml:id="admda-l2t3c34-Hd1e131" type="question-title">De medio tactus, quid sit, et quot modis dicatur.</head>
        <p xml:id="admda-l2t3c34-d1e134">Omnino autem videtur caro et extremitas in lingua in gustu, et sic per omnia se habere in
          mediando, sicut se habent aer et aqua in visu et auditu et olfactu : in omnibus enim
          sensibus generaliter videtur convenire, quod illius nullus sit sensus, quo sicut
          instrumento sentimus, quando sine medio tangitur a sensibili primo : ut si quis ponat
          corpus album oculi ultimum quo videmus, sicut instrumento, qui est humor crystallinus sive
          glacialis. Manifestum est igitur ex hoc quod possibile tangi quod est instrumentum tactus,
          est intus sub carne : et non est caro ipsa : quia sic necesse est accidere in tactu, sicut
          in aliis sensibus : sensibilia enim apposita sine medio sunt id quod sentiunt animalia
          sicut instrumento non sentiunt, sed tangibilia posita super carnem sentiunt, ergo caro
          erit medium in tactu et non instrumentum. Causa autem quare non sentiunt instrumenta nisi
          a medio, haec est, quia in instrumento est vis sensitiva, et haec non accipit nisi speciem
          in omni sensu : et ideo oportet quod in organo non sit nisi species, et ideo non potest
          fieri tactus corporis secundum naturam sensus : sed oportet quod species sit in medio et a
          medio fiat in instrumento. Sed hoc videtur forte mirabile, cum omni tentanti per
          experimentum constet nervos esse magis sensibiles quando tanguntur a sensibus, quam ipsam
          carnem, quod est contra praedicta. Adhuc autem per anatomiam probatum est, quoniam caro
          non habet sensum nisi sibi ministratum a nervo : et ideo videtur scientia inducta esse
          falsa, nec <pb ed="#B5" n="291"/> <cb ed="#B5" n="a"/> solum in carne sit sensus, sed in
          ossibus quibusdam, sicut in dentibus, sicut experimento probatur. Et ideo <name ref="#Avicenna">Avicenna</name> et multi alii hanc scientiam <name ref="#Aristotle">Aristotelis</name> imitari contempserunt, et dixerunt carnem nervosam esse organum
          tactus, et non esse in tactu sicut in caeteris sensibus : quoniam tactus non tantum est
          vis quaedam et potentia sensitiva animae, sed est forma quae facit alias esse : quoniam
          nullum animal est sine tactu : et omne quod habet tactum, est animal : et ideo tactus non
          est in uno membro, sed est in multis, sicut omnis forma substantialis actum quem habet
          essentialem, operatur in tota materia, et non in una ejus parte tantum : et ideo dicunt
          tactum non habere medium aliquod. Cujus adhuc inducunt rationem : quia scilicet animal
          sentiens ex tangibilibus componitur, et ex illis salvatur et corrumpitur : et ideo oportet
          quod sine medio eisdem conjungatur.</p>
        <p xml:id="admda-l2t3c34-d1e147">Nos autem et veritatem salvare cupientes et reverentiam exhibere Aristoteli principi
          Philosophorum, dicamus carnem esse medium tactus : sed carnem generaliter vocamus id quod
          vere caro est, vel id quod est simile carni. Simile autem carni dicimus tripliciter
          accipi. Uno quidem modo membrum quod loco carnis est in animalibus sanguinem non
          habentibus. Alio autem modo dicitur caro vel simile carni id quod vicinatur medietati et
          aequalitati complexionis quae est in carne, sicut dentes : et ideo dentes crescunt in his
          in quibus alia ossa non crescunt : et experimentum hujus est, quod ei qui dentes
          superiores vel inferiores habet extractos, ille videbit dentes illis oppositos super alios
          prolongari : et hoc non esset, nisi crescerent per nutrimentum : videmus enim in senibus
          quibusdam dentes extractos crescere : quod non fieret, nisi essent vicini carnis
          complexioni, quoniam caro sola est quae influit et effluit per nutrimentum restaurata per
          totam vitam animalis. Et ideo dixerunt Galenus et <name ref="#Avicenna">Avicenna</name>
          quod dentes habent me<cb ed="#B5" n="b"/>
          <!-- 291 b -->dium in tactu sicut et caro. Propter quod etiam membra mollia quorum
          complexio ad aequalitatem carnis non accedit, non sentiunt, hepar, et cerebrum, et
          hujusmodi : et si aliquando in eis sentitur dolor, hoc est in panniculis qui sunt circa
          substantias eorum. Tertio autem modo dicitur simile carni quod carni est commixtum sicut
          nervi : non enim potest esse quod nervi multum immixti carni non multum sint similes
          carni, cum ex corde vel eodem trahant nutrimentum : cujus signum est, quia nervi in
          utroque fine conjuncti ossibus, sicut nervi qui vocantur funes sive ligamentum ossium
          propter similitudinem quam habent ad ossa, non sentiunt. Dicimus igitur nervos sensitivos
          in loco ubi sensum hauriunt, non sentire si sine medio tanguntur a sensibili : et hoc est
          in loco ubi a cerebri anteriori parte oriuntur : illi enim complexionem carnis non habent,
          sed potius cerebri unde oritur sensus. Alibi autem ubi carni immixti sunt et medietati
          carnis vicini, sensum habent : quia illi sunt plus habentes rationem medii in tactu quam
          organi rationem.</p>
      </div>
    </body>
  </text>
</TEI>