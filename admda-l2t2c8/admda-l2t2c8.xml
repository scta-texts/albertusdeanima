<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT VIII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT VIII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t2c8">
        <head xml:id="admda-l2t2c8-Hd1e128">CAPUT VIII.</head>
        <head xml:id="admda-l2t2c8-Hd1e131" type="question-title">Et est digressio declarans quatuor virtutes materiales dictis
          tribus virtutibus deservientes.</head>
        <p xml:id="admda-l2t2c8-d1e134">Oportet autem scire, quod cum unum et idem sit subjectum circa quod dictae virtutes tres
          operantur, habet tamen in hoc ipso virtutes multas subservientes sibi, quarum tamen
          multitudo ad quatuor est reducta, quae sunt attractiva, digestiva, expulsiva, et ante has
          tres appetitiva. Appetitiva enim appetit cibum appetitu naturali, prout est animae
          vegetabilis virtus. Appetit autem ex vacuitate replentis nutrimenti, et ex defectu qui
          provenit ex dissolutione deperditi a substantia vegetabilis. Hic tamen appetitus cum sensu
          est in his quae habent animam sensibilem et vegetabilem, et vocatur fames et sitis, et
          provenit ex sensu evacuationis. Attractiva autem in plantis quidem est ex calido quod est
          in radice et caeteris partibus plantae, cujus virtute est suctio humidi nutrientis quod
          tangit radices plantarum. In animalibus autem est per motum villorum qui sunt secundum
          longitudinem in stomacho et intestinis animalium. Sed <cb ed="#B5" n="b"/>
          <!-- 226 b --> digestio est ex proprio et naturali calore digerente, et separante purum ab
          impuro, et terminante ipsum ad speciem ejus quod nutritur in quantum est instrumentum
          animae.</p>
        <p xml:id="admda-l2t2c8-d1e141">Scias tamen tribus praecipue juvari attractionem, scilicet similitudine, vacuitate, et
          calore. Similitudine quidem sicut magnes attrahit ferrum : et hoc fit in anima vegetabili
          quando cibus accipit membri similitudinem, et per illam movetur ad ipsum, sicut superius
          diximus. Vacuitate autem quando membra vacua sunt et pori membrorum propter multam factam
          in eis deperditionem et consumptionem. Calore autem trahente, quia calor naturalis sugit
          cibum, sicut ignis sugit oleum in lampade. Et hi tres modi perficiunt attractionem in omni
          habente nutritivam virtutem aut potentiam. In animalibus autem insuper sunt villi per
          longitudinem stomachi, et quorumdam intestinorum ordinati, qui motu suo ingerunt et
          attrahunt cibum in locum digestionis ut ibi digeratur. Retentiva autem operatur adhuc, ut
          cibus ita diu stet in loco uno donec debitam accipiat alterationem. Et hoc quidem
          generaliter juvatur tribus, et quartum specialiter habet in animalibus perfectis. Primum
          autem trium est dissimilitudo quam habet ad membra, et partes diversas ejus quod nutritur
          : per illam enim impeditur nutritio ad partes nutriti. Secundum autem juvans est siccitas
          retinentis, cujus actus in tenendo confortatur ipsa siccitate. Et tertium est frigiditas,
          licet frigiditas ad illud operetur per accidens et non per se. Per accidens autem dico
          frigiditatem operari, quia frigiditas tenet id quod est nutriens in essentia sua et
          figura, ne calore dissolvatur et evanescat virtus ejus eo modo quo etiam conservat
          aliquando a putredine. Per se autem non operatur frigiditas ad aliqua opera vitae, sed
          potius impedit, eo quod est qualitas mortificativa. Id autem quod specialiter habet in
          animalibus perfectioribus, sunt villi ex transverso in intestinis et stomacho po<pb ed="#B5" n="227"/> <cb ed="#B5" n="a"/>siti, qui comprimendo retinent cibum ne de loco
          moveatur.</p>
        <p xml:id="admda-l2t2c8-d1e148">Digestiva autem, ut diximus, in omnibus juvatur calido et humido : eo quod calidum
          alterat et terminat. Humidum autem facile influit membrum, et recipit eorum formas et
          figuras. Habet tamen tres operationes, hoc est, alterationem cibi ex qualitatibus
          contrajacentibus, ut diximus in quarto Meteororum, et maturationem quae est per eductionem
          humidi superflui : et haec quidem a quibusdam vocatur digestio, quae fit per
          assimilationem nutrimenti ad membra. Propter quod etiam quatuor digestiones esse dicuntur.
          Quarum una fit statim in ore. Superficies enim oris continua est stomacho, et operatur in
          cibum alterationem : et hoc patet, quia triticum masticatum a masticatione accipit
          virtutem maturationum apostematum, quam non habet contusum. Et alia est in stomacho, ubi
          grossum a subtili separatur : et hoc a quibusdam vocatur prima una cum illa quam diximus
          fieri in orem : et haec est vera sententia : quoniam prima digestio in ore incipit, et in
          stomacho perficitur. Secunda autem est in hepate, ubi massa quae vocatur ptisanaria, hoc
          est, succus de cibo eliquatus, trahitur per venas quae mesaraicae dicuntur ad hepar, et
          ibi rubeum sanguinis accipit colorem, et dirigitur ad venas, et in extremitatibus illarum
          tertiam accipit digestionem, et in albedinem mutatur, et separatur ab eo nimia aquositas
          quae est in ipso per colatoria urinae quibusdam in animalibus quae urinam habent. In aliis
          autem quae non habent, remanet cum faece stercorum immixta. Et quarta digestio fit in
          singulis membris ad propriam similitudinem membrorum. In plantis autem, quia terrestres
          sunt, non est stomachus, sed est eis terra pro stomacho : quia in terra sub radicibus
          eliquatur humidum permixtum, et subtile quidem sugunt ra<cb ed="#B5" n="b"/>
          <!-- 227 b -->dices, et grossum dimittunt, et ideo ventre non indigent.</p>
        <p xml:id="admda-l2t2c8-d1e156">Expulsiva autem expellit quod superfluum est, sive sit purum, sive impurum. Et juvatur in
          hoc opere multis, sed praecipue quatuor sunt quae eam juvant. Juvat enim caliditas vias
          per quas fit expulsio, aperiendo et acuendo id quod expellendum est. Juvat etiam humiditas
          aliquando vias per quas fit expulsio lubricando et mobilitatem ei quod expellendum est
          conferendo. Juvat etiam frigiditas per accidens, ventositatem quae est in ejicienda
          superfluitate continendo ne evaporet, et etiam ingrossando, quae cum fortis est, cum magno
          impetu ejicit superfluum. Juvant etiam frigiditas et siccitas, per quas ei debet
          contrahendo : et tunc quasi exprimendo expellitur superfluum. Similiter autem caliditas
          incidit viscositatem et separat, et tunc facilius educitur. In omnibus autem his
          virtutibus est manifestum, quoniam frigiditas non juvat nisi per accidens : et hoc ideo
          fit, quia virtutes istae praecipue motu perficiuntur, et quaedam sunt opera vitae :
          frigiditas et immobilitat et mortificat. Hae autem quatuor virtutes naturales vocantur, eo
          quod ut natura per instrumenta corporalia operantur.</p>
        <p xml:id="admda-l2t2c8-d1e159">Scias autem, quod in his omnibus semper virtutis instrumentum et vehiculum est spiritus :
          et frigiditas spiritum a motu suo impellit vel impedit, et ideo ad opera virtutum per se
          officit, sed proficit per accidens.</p>
      </div>
    </body>
  </text>
</TEI>