<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT I.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT I.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t2c1">
        <head xml:id="admda-l3t2c1-Hd1e128">CAPUT I.</head>
        <head xml:id="admda-l3t2c1-Hd1e131" type="question-title">Qui tractatus est qualiter intellectus possibilis est.</head>
        <p xml:id="admda-l3t2c1-d1e134">De parte autem animae rationalis qua ipsa anima cognoscit distinguendo et formando
          agibilia et factibilia, quae pars intellectus activus arte et prudentia perfectus vocatur,
          et de parte animae qua anima sapit prima et vera, et ea quae per prima et vera accipiunt
          fidem, quae pars sapientia et intellectu principiorum perficitur et scientia, et vocatur
          intellectus contemplativus, quaerere intendimus in hoc secundo tractatu hujus tertii libri
          de Anima. Quaeramus autem principaliter de ista parte, tertia scilicet, utrum separata sit
          haec pars a sensitivo et vegetativo secundum magnitudinem, hoc est, subjectum organi et
          locum, sicut dixit Plato, qui dedit ei locum et subjectum organum, quod est media pars
          cerebri, propter hoc quod est secundum ipsum <cb ed="#B5" n="b"/>
          <!-- 329 b --> sedes rationis, cellam syllogisticam appellavit, ut altitudo situs organi
          sui altitudinem rationis super alias virtutes demonstraret. Quaeremus igitur utrum ista
          pars sic ab aliis differat per subjectum corporale, quod est magnitudo quaedam loco a
          quantitatibus organorum aliorum divisa, aut non differat subjecto corporali, sed ratione
          tantum, quae ratio sumitur in animae partibus quae unitae sunt in subjecto uno, quod est
          ipsa animae substantia. Et ad illam quaestionem reducitur alia. Si enim supponamus quod
          pars ista quae vocatur rationalis vel intellectualis, pertinet cum aliis viribus animae ad
          unam animae substantiam : tunc debet certificare quam habet differentiam ab eis, quae
          etiam partes ejusdem animae sunt et dicuntur. Et quaeramus tunc forte quomodo contingat
          intelligere ipsi animae, hoc est, quaerere per quae principia quae sunt partes animae vel
          non, et qualiter intellectiva et speculativa cum anima uniantur et continuentur : et hoc
          omnium ad sciendum gravissimum.</p>
        <p xml:id="admda-l3t2c1-d1e141">Quaeramus etiam, utrum intelligere sit omnino simile ei quod est sentire, ita <pb ed="#B5" n="330"/> <cb ed="#B5" n="a"/> quod sit per potentiam passivam ab aliquo objecto,
          sicut habitum est de sentire, aut ipsum sit passionis genus aliquod ab intelligibili in
          anima factum alterum quam sentire, aut sit aliquid hujusmodi simile passioni sensus,
          alterum tamen ab ipso. In his autem determinandis quaestionibus procedere non possumus
          ordine eodem quo enumeratae sunt : quoniam, sicut supra diximus, operationes sunt priores,
          et praeviae potentiis secundum nos : et ideo ab ultima sumemus initium : et quia adipiscor
          res difficillimas et cognitione dignissimas, ideo volo primo totam <name ref="#Aristotle">Aristotelis</name> sententiam pro nostris viribus explanare, et tunc aliorum
          Peripateticorum inducere opiniones, et post hoc de Platonis opinionibus videre, et tunc
          demum nostram ponere opinionem : quoniam in istarum quaestionum determinatione omnino
          abhorremus Doctorum Latinorum verba : eo quod nobis videtur quod etiam in eorum verbis non
          modo quiescat anima : propter quod scientiam veritatis nec ostendunt, nec verbis propriis
          attingunt. Rogo autem et repetens iterum iterumque rogo socios nostros, ut dubitationes
          quae hic inducentur, diligenter animadvertant : et si invenerint earum solutionem
          perfectam, Deo immortali gratia agant immortales. Si autem minus invenerint, hoc ad minus
          lucri reportabunt, quod scient dubitare de rebus mirabilibus et altis et annotatione
          dignissimis ad scientiam divinam multum proficientibus. Cum enim scientia de anima, sicut
          a principio diximus libri de Anima, sit de mirabilibus, id quod hic quaerendum est in ea
          admirabilius quidem caeteris et altius, et est id quod homo per seipsum scire desiderat.
          Accipiamus ergo <name ref="#Aristotle">Aristotelis</name> verba prout in tertio de Anima
          jacent.</p>
        <p xml:id="admda-l3t2c1-d1e154">Dicit autem <name ref="#Aristotle">Aristoteles</name> quod partem qua supra dicto modo
          cognoscit et sapit, <cb ed="#B5" n="b"/>
          <!-- 330 b --> oportet esse impassibile quoddam : quia esse passibile est corpus vel
          virtus in corpore, et omne tale transmutabile est aut secundum se, si corpus est passioni
          subjectum : aut per alterius transmutationem, si est virtus in corpore sicut est visus in
          oculo, qui transmutatur et patitur passionibus oculi, sicut supra ostendimus, ubi diximus
          quod hoc non est propter transmutationem virtutis visus, sed propter transmutationem
          pupillae : neutrum autem horum potentiae convenit intellectivae, sicut in sequentibus
          ostendemus. Licet autem isto modo sit impassibilis potentia intellectiva, oportet tamen
          eam fore susceptivam specierum : quia aliter de potentia agente non efficeretur actu
          intelligens : et oportet quod ipsa sit potentia species illae : talis autem potentia non
          est hoc aliquid demonstratum et individuatum in natura : quia si esset, aut haec materia,
          aut haec forma, aut hoc compositum, tunc esset hoc aliquid demonstratum : materia autem
          non est haec materia nisi per hanc formam facientem eam esse materiam hujus : et ideo haec
          materia non est potentia quaelibet forma, quod universalitas proportionis ejus ad omnem
          formam impeditur per hoc quod est materia hujus. Verbi gratia, materia enim carnis non
          potentia habet omnes formas, sed tantum potentia materiae primae quae non habet formam
          aliquam : nihil enim est potentia id quod jam habet : haec autem materia potentia habet
          formam : et ideo non est potentia forma illa nec aliqua formarum quae est de intellectu
          suae formae habitae : et illius exemplum est, quod materia Socratis nec potentia est
          animal, nec animatum, nec corpus, nec substantia : quia omnia illa jam actu habet.
          Intellectus autem potentia suscipit omnes species : ergo actu nullam habet : ergo non est
          hoc aliquid sicut haec materia. Et per istam eamdem rationem ostendetur quod non est hoc
          aliquid sicut hoc compositum : nec hoc aliquid sicut haec forma : hoc enim patet per se,
          quia forma non est potentia sus<pb ed="#B5" n="331"/> <cb ed="#B5" n="a"/>ceptiva alicujus
          secundum quod est forma : ergo pars animae quae est intellectus possibilis, non est hoc
          aliquid per hoc quod est intellectus possibilis. Licet autem sit supra dicto modo
          impassibilis et intransmutabilis, tamen contingit ei per hoc quod est possibilis, quod
          similiter se habet intellectiva pars quae vocatur possibilis intellectus ad
          intelligibilia, sicut se habet sensus ad sensibilia : sensus enim se habet ad sensibilia,
          sicut medietas et proportio formalis harmonice media existens sensibilium : propter quod
          omnia suscipit quodammodo : et sic ostendemus quod intellectus qui vocatur possibilis,
          medietas est intelligibilium omnium, et per hoc suscipit ea, licet alia ratio sit
          medietatis in sensu, et alia in intellectu : habet ergo solum hoc genus potentiae
          passivae, quod secundum aliquem modum recipit species intelligibiles, et simpliciter non
          est passibilis. Haec autem in sequentibus apparebunt evidentius.</p>
      </div>
    </body>
  </text>
</TEI>