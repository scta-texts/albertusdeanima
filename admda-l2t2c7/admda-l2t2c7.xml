<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT VII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT VII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t2c7">
        <head xml:id="admda-l2t2c7-Hd1e128">CAPUT VII.</head>
        <head xml:id="admda-l2t2c7-Hd1e131" type="question-title">De officiis virtutis generativae.</head>
        <p xml:id="admda-l2t2c7-d1e134">Idem autem nutrimentum per virtutem generativam, est factivum generationis, non tamen
          generat id quod alitur, sed potius generat id quod est, ut id quod alitur in specie. Cujus
          probatio est, quia nihil generat seipsum : oporteret enim quod idem esset et non esset
          simul. Omne enim generans actu est : id autem quod generatur actu, non est ens : esset
          igitur idem, et non esset secundum substantiam : et ideo sicut alimento et augmento aliud
          et aliud est esse secundum idem subjectum, ita alimento et generativo necessarium est
          aliud esse secundum diffinitivam rationem. Propter quod notandum est, nutritivam salvare
          individuum per distributionem nutrimenti ad membra : et quod superfluit membris, hoc
          sequestrat ad membra genitalia, quae trahunt ipsum sicut ventosa trahit sanguinem. Membra
          autem seminaria sunt organum virtutis generativae, sicut cerebrum est organum virtutis
          animalis, et cor virtutis vitalis : et virtus generativa sita in membris genitalibus,
          imprimit in alimento superfluo virtutem formativam, quae in seminis viscositate retenta,
          quando fuerit in debito loco, format semen in organicum corpus : sicut enim nutritiva cibo
          influit speciem membrorum, per quam tendit ad membra, ita genitalia influunt ei virtutem
          formativam, qua formatur semen in membra corporis organici : et hoc quidem semen a toto
          corpore deciditur, et maxime a cerebro, et per spongiositatem membrorum, attractiva
          virtute testiculorum trahitur ad vasa seminaria, et ibi informatur praedicta virtute.</p>
        <p xml:id="admda-l2t2c7-d1e137"> <pb ed="#B5" n="225"/> <cb ed="#B5" n="a"/> Et ideo virtus generativa in veritate est
          duplex. Una quidem in generante, quae descindit semen attrahendo, et haec operatur tribus,
          calore scilicet qui spumosum facit semen, ut spumosum sit spiritu deferente formativam
          virtutem, et hic spiritus extendit membra genitalia : et eodem calore consumit superfluum
          humidi seminis, ut efficiatur globosum et quasi glandulosum, quod magis retinere possit
          virtutes sibi impressas, et melius retineat figuras membrorum in se effigiatas. Operatur
          autem seipsa virtus generativa, influendo virtutem formativam quae est in semine, sicut
          ars est in artificiati materia : et operatur humido cibali, sicut materia etiam operatur :
          et operatur ventositate sicut instrumento extendente membra genitalia ad actum coitus, et
          ejiciendo semen a masculo in foeminam : ventositas enim propellit semen ad locum
          debitum.</p>
        <p xml:id="admda-l2t2c7-d1e144">Alia autem virtus generativa est in semine, quae est virtus formativa, duo habens
          instrumenta, et duas materias, et duo opera. Unum quidem suorum instrumentorum est calor
          seminis, qui triplici virtute est informatus : quarum unam habet a substantia in quantum
          est calor, et ille est virtus solutiva aut dissolutiva et subtiliativa et alterativa
          seminis. Secunda autem est virtus coelestis, quae virtute operatur ad vitam ex potentia
          motionis coeli, sicut diximus in aliis locis. Tertia est virtus animae, cujus ipse calor
          est instrumentum, qua virtute inducit formas organorum physici corporis potentia
          exercentis opera vitae. Habet etiam spiritum infra spumam seminis contentum pro
          instrumento, per quem vehit in omnes partes seminis suas virtutes. Duo autem humida sunt
          materiae in quibus haec operatur. Unum quidem est quod est in substantia seminum, et hoc
          est principale. Aliud autem est attractum ut addatur illi, hoc est, humidum sanguinis
          menstrui, loco cujus infans quaerit cibum cum a matrice separatur : et hoc humidum est
          supplementum quod additur <cb ed="#B5" n="b"/>
          <!-- 225 b --> humido seminali, ut sufficiat formationi membrorum. Duo autem opera sunt :
          unum quidem membrorum formatio, alterum autem est quod attribuitur membris, sicut numerus
          membrorum et ordo, et situs, et asperitas, et lenitas, et caetera hujusmodi quae membris
          attribuuntur. Haec igitur sunt opera virtutis generativae, et haec quidem fit ex
          nutrimento.</p>
        <p xml:id="admda-l2t2c7-d1e152">Fuerunt autem quidam contendentes, non ex nutrimento, sed ex aliquo quod actu est pars
          animati, fieri generationem, dicentes eam fieri ex carne, non ex superfluo nutrimenti. Sed
          error eorum convincitur quatuor rationibus. Quarum prima est, quod caro vel aliud quod est
          pars corporis animati, non est potentia corpus animatum, nisi prius a sua forma
          corrumpatur : semen autem potentia totum corpus. Secunda ratio est, quod illud quod est
          actu pars, non deciditur ab animato, nisi cum magno dolore : semen autem separatur cum
          delectatione. Tertia ratio est, quia actu pars non deciditur a toto corpore : semen autem
          deciditur a toto corpore. Quarta ratio est, quia videmus oculis nostris semina plantarum,
          neque lignum esse, neque folia, neque radicem, sed semina maturata : et videmus semina
          animalium non esse carnem, neque os, sed humorem album. Falsum igitur est quod dicunt, et
          rationibus inductis et multis aliis manifestatur error eorum. Quaerunt autem isti,
          qualiter tunc fit generatio univoca, ut ex planta planta, et ex homine homo ? Sed ad hoc
          nos dicimus, quod generatio dicitur aequivoca vel univoca quantum ad generans primum
          effective quod decidit a se semen : haec enim dat virtutem formativam semini : et sic fit
          ex planta planta, et ex homine homo, et sic de aliis.</p>
        <p xml:id="admda-l2t2c7-d1e155">Ex omnibus autem praemissis constat, quod hujusmodi principium quod vocamus animam
          nutritivam, est ejus quod potest salvare seipsum et suscipere tale <pb ed="#B5" n="226"/>
          <cb ed="#B5" n="a"/> principium secundum quod est in tali dispositione. Ad hoc enim habet
          eam ut salvetur in aliquibus suis dispositionibus, licet in omnibus salvari non possit,
          quia in quibusdam continue mutatur. Alia autem sunt quae non indigent tali principio, eo
          quod in omnibus suis dispositionibus semper uno modo conservantur, sicut corpora coelestia
          : et ideo illa habent alias virtutes quam mortalia. Non enim indigent nutritiva et
          augmentativa et generativa, quemadmodum diximus in aliis.</p>
      </div>
    </body>
  </text>
</TEI>