<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT I.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT I.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t3c1">
        <head xml:id="admda-l3t3c1-Hd1e128">CAPUT I.</head>
        <head xml:id="admda-l3t3c1-Hd1e131" type="question-title">De intellectu indivisibilium diversimode dictorum.</head>
        <p xml:id="admda-l3t3c1-d1e134">His autem sic pertractatis de natura intellectuum animae rationalis, videamus de actibus
          intellectus possibilis : quia sic melius adhuc declarabitur de natura ejus. Et quia prior
          est actus intellectus super indivisibilia, quam super composita, ob hoc primo de actibus
          intellectus super indivisibilia est perscrutandum : omne enim quod intelligitur, ut unum
          intelligitur : quia scire plura possumus simul et semel, sed intelligere minime : omne
          ergo quod intelligitur, intelligitur unum. Est autem unum quod dicitur indivisum, quando
          compositioni opponitur, et illud est incomplexum. Est etiam unum quod multitudini
          dividentium oppositum est et illud est continuum : et est unum sicut ratione unum, et hoc
          est unum forma : et est unum quod simpli<cb ed="#B5" n="b"/>
          <!-- 368 b -->citer est unum, quod est impartibile secundum rem, et illud privatione
          partium est unum. Intellectus autem unus actus, cum sit unum, de omnibus istis unus
          est.</p>
        <p xml:id="admda-l3t3c1-d1e141">Indivisibilium quidem igitur quae sunt incomplexa intelligentia sive intelligere quod est
          actus intelligendi, in omnibus his est circa quae non est falsum eo quod, sicut inferius
          ostendemus, nunquam accidit error intelligibilium in talium intellectu. Hic autem
          intellectus vocatur apud Arabes informatio : eo quod intelligere talia est informari
          intellectum possibilem naturis formalibus eorum : intellectus autem complexorum, qui est
          enuntiationis vel compositionis, vocatur fides per assensum intellectus ad talia. In
          quibus igitur intellectibus jam falsum est et verum, quia enuntiatione alicujus de aliquo
          jam necessarium est esse compositionem alicujus de aliquo : quia unum incomplexum cum
          altero componitur et aliud affirmatur de ipso vel negatur ab eo : talis enim intellectus
          est de eo quod inest secundum quod inest praedicatum subjecto : verum enim et falsum non
          sunt nisi in respectu compositionis ali<pb ed="#B5" n="369"/> <cb ed="#B5" n="a"/>cujus
          cum alio, vel divisionis alicujus ab aliquo. Est autem prior intellectus incomplexorum
          quam compositionis, quodammodo causa ejus qui compositionis est, quemadmodum et Empedocles
          dixit de natura, inquiens, quod capita secundum naturam germinaverunt et secundum germinum
          naturam et sibi congruentium fuerunt primo sine cervice, quae postea per amicitiam suis
          germanis cervicibus associata sunt, quando amicitia commisit res germanas sibi in
          generationem rerum. Sic enim et haec separata et incomplexa primo intelliguntur, et postea
          germana suis germanis componuntur per per intellectum : et ab his qua non sunt germana,
          dividuntur per negationem hujus ab hoc. Verbi gratia, incomplexum quod est asimetros, et
          incomplexum quod est diametros, conjungitur, cum dicitur quod diameter est asimeter : et
          horum compositorum est etiam intellectus unus, quoniam non simpliciter accipiuntur ut
          plura, sicut dicit enuntiando, sed ut unum in altero, vel unum ab altero. Et haec non sunt
          enuntiata ut plura, sicut dicit enuntiando, ita intelligit. In his quae sunt incomplexa
          cum intelliguntur, nullum confingitur tempus vel differentia temporis. Omnium enim talium
          intellectus est per rei simplicem speciem, quae denudata est a conditionibus materiae,
          quarum una est motus, et altera tempus : et ideo talium intellectus abstrahit ab omni
          differentia temporis. Cum autem per compositionem unum de altero signetur, licet in re non
          sit compositio, sed unio unius cum alio nisi secundum modum cujusdam esse quod habet unum
          in alio, et hoc esse significatur per verbum notans compositionem : et quia signatur in
          actione esse, ideo oportet quod figuret differentiam aliquam : esse enim talis mensurat
          tempus.</p>
        <p xml:id="admda-l3t3c1-d1e148"> <cb ed="#B5" n="b"/>
          <!-- 369 b --> Et ideo intellectus intelligens factorum sive praeteritorum et futurorum
          falsum esset, ut si non album albo componitur : verum autem quando componit cum eo quod
          secundum veritatem est album : et hoc contingit secundum quamlibet differentiam temporis.
          Non enim solum falsum et verum est secundum praesens tempus, ut si dicatur quoniam Cleon
          est albus vel non est albus : sed etiam quia erat albus, et quia erit albus, vel non erat
          albus. In omnibus autem his compositionibus, licet verum et falsum a re causetur, tamen
          compositio pro certo in anima est componente : quia tria sunt in compositione, scilicet
          subjectum, et praedicatum, et compositio media : et tantum duae sunt in re res, videlicet
          cui aliquid inest, et quod inest : et unum inest alteri sine medio : et ideo nihil in re
          respondet compositioni nisi ipsa unitas duorum unitorum : sed compositio est in anima
          uniente quae accipit primo divisa, et postea componit falsum esse verum, cum sint
          relationes uniuscujusque relativorum : et ideo sunt in re sicut in causa efficiente, in
          anima autem sunt sicut in subjecto. In anima autem dico esse quod est in compositione quam
          facit anima : in voce autem sunt sicut in signo. Quidquid autem de his sit, sciendum est
          ic quod quaecumque contingit dicere componendo, contingit etiam dicere dividendo : sed cum
          componit anima, tunc componit divisa, et cum dividit, tunc dividit composita, et ideo ante
          omnem animae compositionem est divisio, et ante omnem divisionem est compositio. Est autem
          et in divisione compositio, quae divisio notatur, quando unum negatur ab altero : et sic
          et divisio et compositio adveniens, composita et divisa referuntur, et in illo ut unum vel
          unita intelliguntur : et inde unum compositum facit intellectus componens in unoquoque
          diversorum prius, <pb ed="#B5" n="370"/> <cb ed="#B5" n="a"/> et postea compositorum.
          Indivisum autem unumquodque aliquando vocatur indivisibile, sicut continuum est unum, eo
          quod est indivisum.</p>
        <p xml:id="admda-l3t3c1-d1e160">Indivisum enim dupliciter dicitur, potentia videlicet, et actu. Indivisum enim actu est
          continuum, licet potentia sit divisum : et hoc tale intelligibile nihil prohibet una
          simplici actione intellectus intelligi, sicut indivisibile : et hoc quando intelligit
          longitudinem. Et illius causa est, quoniam non intelligit longitudinem per partes quae
          potentia sunt in ipsa accipiendo eam, licet potius per unam simplicem speciem longitudinis
          quae est forma unius quae unit omnes partes longitudinis faciendo eas unum in esse in actu
          : actualiter enim una longitudo indivisibilis est : et ideo in tempore uno vel momento uno
          totam per speciem longitudinis intelligit. Quod similiter est in intellectu continuorum,
          sicut temporis et aliorum : quia tempus similiter est indivisibile actu, et potentia
          divisibile est, sicut et continua longitudo : unde licet utramque partem habeant ante et
          post, tamen quia intellectus non accipit continuum per partes, sed per speciem totius,
          quae nec partium quaedam est, nec partes omnes, sed quidditas unius in actu divisi
          existentis, ideo una et simplici actione intellectus intelligitur. Non enim contingit
          dicere quod per utrumque istorum intelligitur per medium, quia id quod intelligitur per
          medium sui sicut per partem, hoc est divisum in actu : non enim habet medium actu nisi
          divisum in actu : sed illud continuum non est divisum, ita quod partes ejus sequestratae
          sunt seorsum, nisi potentia : res autem per quod est in potentia, non intelligitur, sed
          per id quod est in actu. Si autem intellectus est utrumque intelligens seorsum, hoc est,
          per partem extra partem, tunc etiam tempus intelligendi unum, dividitur a tempore <cb ed="#B5" n="b"/>
          <!-- 370 b --> intelligendi alterum. Quoniam quando intelligit partem unam, tunc in eodem
          momento non intelligit alteram : tunc enim intelligere est in tempore quod est sicut
          intellectus est : in longitudine autem divisa divisum est intelligere : ergo et in tempore
          diverso perficere et intelligere est unius et alterius partis. Si autem intelligit
          longitudinem sicut unum actu, quod est ex utrisque partibus, quae sunt in ea potentia
          solum, tunc etiam intelligere est in unico tempore, quod proportionatur intellectui
          longitudinis ex utrisque partibus composito : et hoc est unicum et indivisum tempus
          intelligendi.</p>
        <p xml:id="admda-l3t3c1-d1e167">Quia vero non solum est aliquid indivisum quantitate, quod actu est quantitas una : sed
          aliquid dicitur specie indivisum, quod formaliter est unum, sicut caro, vel lignum, licet
          sit indivisibile non potentia et per se sicut quantum, sed per accidens, eo quod est forma
          ejus quod indivisibile est per se, et illo diviso accidit illud dividi, sicut diviso ligno
          species et forma dividitur per accidens : tamen illud quod per accidens sic divisibile est
          species et forma, indivisibile est secundum quod ipsum est indivisibile, sic unica
          intellectus actione intelligitur et in specie indivisibili et unica. Hanc autem unicam
          intellectus actionem quidam vocant indivisibilem animam : eo quod in tali, ut ita dicam,
          intellectione animae per diversos actus non dividuntur talia : cum sint divisibilia per
          accidens divisione sui subjecti, et non in quantum sunt hoc quod sunt per formas suas,
          sicut quae sunt quidditates subjectorum talium : hoc igitur quod intelligit subjectum, est
          divisibile : et si dividatur, tunc etiam tempus intellectivae dividitur, quia in pluribus
          temporibus intelligit partita et divisa secundum actum, sed non intelligit ea sic, sed
          potius in quantum forma et species : hoc tamen non est separabile ab eis : quia tales
          species phy<pb ed="#B5" n="371"/> <cb ed="#B5" n="a"/>sicae secundum rationem non
          separantur ab eis, cum materiam in sua ratione concipiant, et hoc indivisibile facit talia
          unum : et intellectum eorum facit unicum et indivisum : et tale indivisibile quod est
          forma, facit in longitudinem unam, licet sit divisibilis potentia : tale enim uniens quod
          est forma et species, secundum similitudinem unam est in omni continuo, sive illud
          positionem habeat in partibus, ut longitudo : sive non habeat positionem in partibus,
          sicut tempus. Licet autem talis forma secundum esse non sit separabilis a materia quam
          unit, et sit indivisibilis per accidens divisione subjecti : tamen simpliciter conceptus
          ejus est universalis, nec est divisibilis, nec separabilis a materia : omne enim quod
          intelligitur, denudatum est a materia secundum quod ipsa est individuans : sicut omne
          universale separatur a particulari : potest tamen ratio diffinitiva esse in se concipiens
          materiam : sed illa non erit individuans, sed erit quasi differentia constituens ipsam
          formam : quia non est solum materia, sed potius causa ejus, sicut quando diffiniens
          carnem, dico quod est medium in tactu ex calido, et frigido, et humido, et sicco, et sic
          proportionabiliter nominando commixtum calidum et frigidum et humidum et siccum, non dico
          simplicem materiam, sed etiam causam effectivam commixtionis carnis : multitudinem ergo
          intelligit componibilium intellectus unus univoce compositionis, et multitudinem
          potentialem accipit intellectus unicus univoce actus et multitudinem partium materiae, et
          sibi accidit unicus intellectus univocae speciei et formae.</p>
        <p xml:id="admda-l3t3c1-d1e174">Id autem quod simpliciter est indivisum est, sicut punctum et unitas : omne enim punctum
          divisio est, et non divisibile : divisio enim semper fit in puncto, et tamen nunquam
          dividitur : omne autem hujusmodi indivisibile secundum quod est in<cb ed="#B5" n="b"/>
          <!-- 371 b -->divisibile, nomine privativo monstratur esse indivisibile : sicut dicimus
          quod punctum est, cujus pars non est, et sic est in omnibus aliis simpliciter
          indivisibilibus, sicut unitas est, et sicut est nunc. Quando enim illa sumuntur ut
          privatio suarum quantitatum, tunc non accipiuntur in se, sed in suis quantitatibus quas
          principiant, sicut punctum est terminus lineae, et unitas in aggregatione numeri, et nunc
          in continuatione praeteriti et futuri, et tunc non nosceretur nomine ratione privata.
          Quando autem secundum se accipiuntur, privationis nomine monstrantur, et tunc etiam ut
          privationes per suos habitus oppositos intelliguntur : et haec sunt intelligibilia quasi
          reflexa, et una et similis ratio est in intellectu omnium illarum privationum : nisi enim
          ita diceremus, quomodo possemus dicere quod intellectus cognoscat malum, quod privatio
          est, et ignorantiam, quae etiam est privatio, sicut alibi monstratum est. In omnibus
          intelligibilibus oportet intellectum potentia primum esse cognoscentem, et cognoscibile
          postea esse in ipso secundum actum ipso intellectu eodem remanente. Quoniam, sicut supra
          ostendimus, intellectus possibilis diversificatur per intelligibilia, sicut materia
          diversificatur per formas : et ideo accipiendo cognoscibile, accipit aliquid extra
          seipsum. Si autem alicujus intellectus nullum habet omnino contrarium, secundum
          intelligibilia, oportet quod ille per aliquid cognoscat quod non habet contrarium : et hic
          est intellectus ille qui ratio et causa est intelligibilium, et ille cognoscit seipsum, et
          cognoscendo se cognoscit alia, et illud intelligere nullo modo egreditur extra se : et cum
          sit ratio omnium sicut ars artificiatorum, oportet ipsum esse separatum ab omnibus : et
          erit semper in actu, et nunquam in potentia : eo quod intelligere suum nunquam egreditur
          extra se : sibi enim semper est praesens : et hic est intellectus intelligibilium
          substantiarum separatarum, et maxime intellectus causae primae.</p>
      </div>
    </body>
  </text>
</TEI>