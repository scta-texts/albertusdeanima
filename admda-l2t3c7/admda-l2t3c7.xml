<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT VII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT VII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c7">
        <head xml:id="admda-l2t3c7-Hd1e128">CAPUT VII.</head>
        <head xml:id="admda-l2t3c7-Hd1e131" type="question-title">De visibili quod est color, qualiter secundum actum lucidi movet
          visum.</head>
        <p xml:id="admda-l2t3c7-d1e134">His autem habitis, dicamus sigillatim de omnibus sensibus, et primo de visu, eo quod ipse
          plurium est differentiarum : comprehendit enim et corruptibilia et incorruptibilia, et
          apprehendit suum sensatum non in una medii dispositione, sed in pluribus : colorata enim
          accipit in medio actu lucido, et lucida accipit in tenebroso, et quae sit hujus causa
          infra dicemus.</p>
        <p xml:id="admda-l2t3c7-d1e137"> <pb ed="#B5" n="245"/> <cb ed="#B5" n="a"/> Dicamus igitur quod objectum cujus dicitur
          esse visus ut propria causa inferens sibi passionem, hoc communi nomine dicitur visibile :
          visibile autem est quidem color, et non solum color, sed etiam hoc quod communi ratione
          nominis est dicere visibile, sicut lucentia non sub colore sed sub lumine videntur in
          tenebris : et ideo unum commune nomen non habemus quod dicat communiter omne visibile
          proprium quod visui sua ex forma inferat passionem : visibile autem per se manifestum erit
          magis quando ingrediemur melius in distinctionem et tractatum per se visibilium : constat
          tamen quod unum visibilium est color, et quod color est de numero eorum quae per seipsa
          sunt visibilia, non quidem illo modo secundum se sive per se, quo praedicatum est in
          ratione subjecti, qui modus dicendi per se est primus, sed illo modo quo subjectum est
          causa praedicati, qui modus dicendi per se vel secundum se est secundus : et ideo oportet
          quod color per nihil extrinsecum sed per suam essentiam sit agens in visum, et sit
          visibilis.</p>
        <p xml:id="admda-l2t3c7-d1e144">Et quia haec est sua essentia, tunc diffiniatur, quod color est motivum visus secundum
          actum lucidi, hoc est, transparens in actu luminis completo : hoc enim convenit omni et
          soli colori : quia, sicut diximus, lucentia non videntur in eo quod est actu lucidum, sed
          potius in eo quod est actu tenebrosum : color autem sine luminis actu perficiente
          diaphanum, non videtur, sed potius omnis color videtur in lumine : et ideo oportet nos
          etiam prius tractare de lumine.</p>
        <p xml:id="admda-l2t3c7-d1e148">Sed nos prius quaeremus, cum color non immutet nisi diaphano illuminato, utrum lumen
          illuminans exigatur ad visum propter colorem vel propter me<cb ed="#B5" n="b"/>
          <!-- 245 b -->dium, hoc est quaerere utrum color non possit generare intentionem in medio,
          nisi sit ipse color actu illuminatus, vel ipse color sine lumine sufficiat generare
          intentionem suam, sed medium non sit aptum natum ipsam intentionem suscipere, nisi sit
          actu illuminatum. Videntur autem praecipui viri in philosophia <name ref="#Avicenna">Avicenna</name> et Avempace consentire in hoc, quod color medium visum immutare non
          possit, nisi recipiat actum luminis praehabitum : hoc autem tribus probant rationibus. Una
          autem suarum rationum est ex coloris diffinitione, quae ponitur in libro de sensu et
          sensato, quae est quod color est extremitas perspicui in corpore terminato : secundum
          illam enim perspicuum est aliquid coloris, cum perspicuum non sit in actu perspicuum, nisi
          per actum luminis vel habitum secundum actum : et ideo dixerunt illi, quod colores in
          tenebris non sunt nisi in potentia et non in actu : et ideo tunc movere medium et visum
          non possunt per suas intentiones. Secunda ratio est, quod cum color sit extremitas
          perspicui terminati, perspicuum etiam non-terminatum quando est illuminatum, habebit
          aliquid coloris : et ideo lumen est color diaphani non-terminati, quod colorat ipsum in
          superficie et in profundo : perspicuum ergo quod est completum per lumen, habet colorem :
          sed nihil est susceptibile alicujus per modum per quem habet illud : cum ergo perspicuum
          actu illuminatum habeat colorem, non erit susceptibile coloris secundum quod hujusmodi,
          sed potius secundum quod non habet eum : ergo non in quantum est illuminatum recipit
          colorem, sed in quantum caret lumine : lumen igitur non ex igitur propter diaphanum quod
          est medium in visu, sed propter colorem. Tertia ratio eorum est, quae et magis quam aliae
          movet, quod omnia objecta unius sensus necesse est reduci ad unum genus, sive ad unam <pb ed="#B5" n="246"/> <cb ed="#B5" n="a"/> communem naturam : propter quod etiam tactus non
          omnino est unus sensus, eo quod tactibilia non reducuntur ad unam naturam communem, nec ad
          genus unum : cum igitur visus sit sensus unus, visibilia necesse est esse unum aliquid in
          communi : sunt autem visibilia et lumen et color : ergo necesse est quod aut unum eorum
          reducatur ad aliud, aut quod ambo reducantur ad unam naturam communem, in qua uniantur :
          non autem reducuntur ambo ad aliquid tertium quod est ante ea uniens ea : oportet igitur
          quod unum ad aliud reducatur : cum autem lumen non diffiniatur per colorem, sed color per
          lumen, oportet quod lumen sit natura communis quae facit visibile esse visibile : et sic
          color non est visibilis nisi per habitum luminis sibi influxum.</p>
        <p xml:id="admda-l2t3c7-d1e162">Experimentum autem est : quia nos videmus, quod vidente existente in tenebris et aere
          tenebroso juxta videntem, et tantum colore illuminato fit visio. Si autem e converso fiat
          color in tenebris, et videns in lumine stet, et aer sit illuminatus, non fiet visio.
          Similiter autem speculo posito contra lumen, et facie in tenebris, non resultabit imago in
          speculo. Si autem e converso fiat, statim in speculo videbitur facies. Ista igitur sunt
          quae moverunt istos, et quaedam alia his similia.</p>
        <p xml:id="admda-l2t3c7-d1e165">E converso autem Alexander et <name ref="#Averroes">Averroes</name> innitentes vel
          intendentes dictis <name ref="#Aristotle">Aristotelis</name>, dicunt colorem esse per se
          visibile : ergo erit tota causa visionis per essentiam suam propriam : non igitur per
          admixtionem luminis. Similiter enim dicunt esse in colore et in aliis sensibilibus quae
          per se movent sensus. Dicunt etiam hoc non esse quod in secunda ratione praedicti viri
          inducunt : ibi enim supponitur quod lumen sit color, quia si esset color, tunc aer non
          reciperet colorem quamdiu haberet lumen : et hoc non est verum, quia videmus parie<cb ed="#B5" n="b"/>
          <!-- 246 b -->tes colorari virore plantarum, quando nubes moventur et radii solis in
          nubibus, et postea per plantas diriguntur ad parietes. Similiter autem quando radius
          transit per vitrum coloratum quocumque colore fit in aere et in pariete opposito : et
          tamen prius habuit lumen, et etiam tunc retinet lumen, quod non faceret si lumen esset
          color : non enim aliquid secundum idem recipit duos colores simul.</p>
        <p xml:id="admda-l2t3c7-d1e178">Nos autem quantum intelligere possumus, utrosque secundum aliquam partem utrum dicere
          arbitramur : et ut hoc intelligatur, videtur dicendum quod color habet duplex esse,
          scilicet materiale, et formale. Materiale autem dicimus quod fit per qualitates
          transmutantes materiam, quae sunt calidum, frigidum, humidum, et siccum : haec enim
          diversimode variantia superficiem corporis terminati, diversos inducunt et causant
          colores, licet nihil istorum sit de essentia coloris : et secundum hoc esse colores actu
          sunt in tenebris, sed non movent diaphanum : quia, sicut superius diximus, sensibile non
          agit nisi secundum simplicem formam, quando multiplicat se ad medium et ad sensum. Habet
          autem aliud esse formale, et hoc est a lumine : quia, sicut optime dicit Philosophus,
          lumen est colorum hypostasis, et hoc causatur ab hoc quod lumen influitur extremitati
          perspicui : terminatione enim corpus est perspicuum. Sed duplex est perspicuum : quoddam
          enim est perspicuum totum quod non terminat, sed per se transducit visum, sicut aer, et
          ignis, et aqua, et vitrum, et crystallus, et quaedam alia similia. Quoddam autem est
          perspicuum terminatum, et hoc non in toto sed in sua superficie est perspicuum, et ideo
          terminat et non transducit visum : et secundum quod corpus est perspicuum, ita recipit
          luminis habitum : quod enim in toto est perspicuum, recipit lumen in superficie et in
          profundo : quod <pb ed="#B5" n="247"/> <cb ed="#B5" n="a"/> autem non in toto sed in
          superficie tantum est perspicuum, non recipit lumen nisi in superficies : et ibi lumen
          permixtum opacitati corporis causat colorem. Et haec fuit causa quare Pythagorici colorem
          vocabant epiphanum : quia videbant eum esse diffusionem luminis in superficie corporis
          terminati : epiphanum enim est superficietenus operans : unde patet lumen esse de
          substantia coloris, et non calidum et frigidum et caeteras qualitates, quae causant ipsum
          materialiter in subjecto, et non ingrediuntur essentiam ipsius. Et ideo quando dicitur,
          color est motivus visus secundum actum lucidi, et hoc esse substantiam ejus, erit hoc
          intellectum de eo quod est vera substantia coloris secundum esse formale : et secundum hoc
          esse, non est actu color nisi in lumine, sicut dictum est.</p>
        <p xml:id="admda-l2t3c7-d1e185">Quod autem dicitur de eo quod videtur color medio tenebroso existente, videtur dicendum
          quod si medium est omnino tenebrosum, tunc non videbitur color, sed oportet quod sit
          illuminatum juxta colorem ad minus, ad hoc quod generet intentionem suam in medio. Et
          hujus quidem causa est, quia color lumen est ligatum materiae : et ideo movere non potest
          medium nisi sit in actu illuminatum, quia per hoc magis ad coloris similitudinem
          recipiendam disponitur : et ideo proprium medium coloris est diaphanum illuminatum : et
          ideo actus lucidi in visu exigitur propter medium, et color per suam essentiam movet. Per
          substantiam dico quae est in eo formalis et essentialis : secundum illam enim non est in
          tenebris nisi in potentia tantum. Lucentia autem quae habent lumen calcatum et non
          obligatum materiae, movent diaphanum tenebrosum : et ideo videntur in tenebris, sicut
          ignis, et stellae, et hujusmodi : de die autem juvatur lumen eorum fortius lumine solis :
          et tunc manifestatur color <cb ed="#B5" n="b"/>
          <!-- 247 b --> eorum. De his tamen inferius prolixius loquemur.</p>
      </div>
    </body>
  </text>
</TEI>