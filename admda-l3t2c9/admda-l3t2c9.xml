<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT IX.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT IX.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t2c9">
        <head xml:id="admda-l3t2c9-Hd1e128">CAPUT IX.</head>
        <head xml:id="admda-l3t2c9-Hd1e131" type="question-title">Et est digressio declarans opinionem Avicebron, et errorem
          ejusdem.</head>
        <p xml:id="admda-l3t2c9-d1e134">Ab omnibus superius inductis dissentit Avicebron in libro quem fontem vitae appellavit :
          quaestionem enim Theophrasti non valens dissolvere, cum intellectus possibilis sit quo est
          omnia fieri, et materia prima similiter quae est omnia fieri, consentit quod materia prima
          et intellectus possibilis sint ejusdem naturae. Dicit enim, quod et verum est, quod
          materia est potentia habens formas omnes et rerum corporearum et incorporearum, et per
          quamlibet formam susceptam clauditur communitas potentiae ejus et coarctatur. Est autem
          prima forma quam suscipit, intelligentiae forma, quae dicitur intellectualitas : et ideo
          potentia intellectus possibilis non est in potentia ad intellectualitatem, sed remanet in
          potentia ad omnia alia. Postea autem cum suscipit corporeitatem, amplius coarctat
          potentiam ejus, tamen illa est in potentia ad omnes corporales formas secundum specias
          corporum differentes, et cum suscipit corporeitatem cum contrarietate, jam non est in
          potentia nisi ad physicorum corporum formas : et sic restringitur potentia ejus per
          formarum susceptiones usque ad individuam materiam quae est in hoc vel in illo, cujus
          potentia non est communis. Sic igitur intendit dicere Avicebron, quod potentia intellectus
          possibilis communis est sicut et materiae, et ideo separata est a determinatione formarum
          quas potentia et non actu habet. Et quoniam sic universalis est potentia ejus, ideo
          universale est quod hoc modo est in ipsa.</p>
        <p xml:id="admda-l3t2c9-d1e137"> <pb ed="#B5" n="345"/> <cb ed="#B5" n="a"/> Quod autem ita sit uti senserit, inducit
          rationem potissime unam : dicit enim quod substare et in potentia susceptiva esse materiae
          primae quidem proprietates existunt. In quocumque igitur ista inveniuntur, oportet quod in
          illo causentur a materia. Inveniuntur autem in natura possibilis intellectus. Oportet
          igitur naturam materiae hoc conferre intellectui possibili. Non enim potest esse quod idem
          participatum a multis, non causetur ab uno quod est primum in genere illo : suscipere
          autem formas et esse in potentia ad illas et perfici per ipsas, est participatum a multis,
          quoniam ab intellectu possibili, et a materia corporea, et a materia physica : oportet
          igitur quod hoc causetur ab eo quod est primum in genere istorum : hoc autem est materia
          prima : et sic oportet, ut inquit Avicebron, quod per naturam materiae primae intellectus
          possibilis susceptivus sit specierum intelligibilium per naturam et potentiam materiae
          primae quae est in ipso. Si autem quaeritur, qualiter hoc contingit, quod possibilis
          intellectus discernit formas et non materia prima : dicit hoc esse propter formam
          possibilis intellectus, quae est intellectualitas : hoc enim natura facit ipsum esse
          imaginem lucis intelligentiarum : et ideo formae quae sunt in ipso, sunt illustratae et
          non in materia prima vel in materia corporum : et ideo est quod discernit ea quae in ipso
          sunt, et non materia alia quae talem non habet formam : et si dicitur quod potentia
          intellectus ab Aristotele dicitur esse absoluta simpliciter et non determinata per aliquam
          formam, eo quod ipse non est hoc aliquid determinatum in natura, hoc dicit esse dictum de
          formis communicantibus ambitum et communitatem potentiae intellectus : sed
          intellectualitas non est nisi illustrans et non coarctans. Haec igitur est scientia
          Avicebron, sicut potest intelligi ex ejus verbis.</p>
        <p xml:id="admda-l3t2c9-d1e144">Haec autem scientia nequaquam stare potest : non enim potest dici quod id quod absolute
          est forma, quod hoc sit <cb ed="#B5" n="b"/>
          <!-- 345 b --> aliquo modo materia : anima autem rationalis in se et omnes potentiae ejus
          sunt absolutae formae, et omnibus naturalibus formis nobiliores : non igitur potest dici
          quod sit materia aliquo modo : quia, sicut in II Physicorum probatum est, materia et forma
          nunquam incidunt unam in rem. Amplius formae determinantes materiam sunt ordinatae, ita
          quod prima remanet in secunda, et secunda in tertia. Si igitur intellectualitas est prima
          forma determinans materiam, illi debet addi tertia quae est corporeitas, et quarta quae
          est contrarietas, et sic ulterius : hoc autem videmus non esse verum. Amplius autem dictum
          illud non fulcitur ratione sufficienti, quoniam idem ens in multis non causatur ab uno
          quod primum est in illis, nisi univoce sit unum in multis : substare autem et esse in
          potentia ad formas non univoce est in intellectu et in materia, sicut <name ref="#Aristotle">Aristoteles</name> dicit, et nos inferius demonstrabimus : et ideo ratio
          Avicebron non procedit. Adhuc autem non concordat dictum suum cum scientia <name ref="#Aristotle">Aristotelis</name> : quoniam <name ref="#Aristotle">Aristoteles</name>
          dicit quod si formae universales secundum actum essent in rebus extra animam, res ipsae
          quarum sunt formae, intelligunt eas. Intellectum igitur non facit intellectualitas, sed
          ipsa formarum simplicitas denudatioque secundum <name ref="#Aristotle">Aristotelem</name>.
          Causa autem dicti <name ref="#Aristotle">Aristotelis</name> infra assignabitur, ubi et
          dictum ejus probatur fore verissimum. Amplius autem non prodest ad intellectum et
          discretionem rerum ejus dictum : constat enim quod res in potentia ens intellecta,
          imperfectam generat scientiam de re : formae autem non secundum actum sunt in materia, sed
          in potentia confusa et indeterminata : si igitur cognoscantur prout ab intellectu confuse
          et indeterminate cognoscuntur, et non prout sunt distinctae et determinatae : talis autem
          cognitio rerum omnino inutilis est ad scientiam rei : et sic dictum Avicebron nullam facit
          in intelligendo utilitatem. Amplius autem si solum hoc sufficit ad in<pb ed="#B5" n="346"/> <cb ed="#B5" n="a"/>telligere quod est esse formas secundum potentiam in intellectu,
          cum potentia semper sit in intellectu, semper omnium formas intelligemus. Adhuc autem
          secundum hoc non phantasmate indigemus movente intellectum, nec sensu accipiente formas
          sensibilium, ex quibus universale elicitur. Adhuc autem secundum hoc ex intellectu et
          intelligibili efficeretur unum sicut ex materia et forma est unum : igitur per
          intelligibile specificaretur intellectus et determinaretur ad ens naturae, et sic
          aliquando esset lapis, aliquando lignum, quod est admodum absurdum. Et ideo dictum
          Avicebron dubia de intellectu inducta solvere non potest, nec hominis mens potest ejus
          dictis acquiescere.</p>
      </div>
    </body>
  </text>
</TEI>