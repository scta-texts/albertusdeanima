<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT I.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT I.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t5c1">
        <head xml:id="admda-l3t5c1-Hd1e128">CAPUT I.</head>
        <head xml:id="admda-l3t5c1-Hd1e131" type="question-title">Quod omne animatum habet vegetabile, sed non necessario habet
          sensum.</head>
        <p xml:id="admda-l3t5c1-d1e134">His habitis, restat videre de comparatione potentiarum ad id quod habet hujusmodi
          potentias, in quo etiam hanc scientiam de anima finiemus. Dicimus igitur quod omne quod
          vivit et animam habet qua operationes vitae perficit et generatum est, necesse est habere
          animam vegetabilem : opera enim ejus salvant ipsum usque ad suam corruptionem : in his
          autem quae non generabilia sunt, vita nobilior est : et ideo vegetabili non indigent
          anima, neque viribus ejus. Quod autem omne generatum animam habens necesse sit habere
          animam vegetabilem, probatur per effectum virium animae vegetabilis : omne enim generatum
          imperfectae qualitatis est, quando generatum est, et imperfectae virtutis : oportet igitur
          per augmentum quod de<cb ed="#B5" n="b"/>
          <!-- 412 b -->ducatur ad debitam perfectionem, et <choice> <orig>ite rum</orig>
          <reg>iterum</reg> </choice> per decrementum deducatur ad naturalem suae senectutis et
          necessitatis corruptionem, quia aliter natura deficeret in necessariis : augmentum autem
          sine alimento fieri non potest : oportet igitur habere nutritivam et augmentativam : et ne
          destruatur esse divinum propter quod agit omne quod agit, oportet etiam ipsum generativam
          habere : necesse est igitur vegetabilis animae potentias in omnibus generativis et
          corruptibilibus : generata autem dico quaecumque de seipsis generant, et non illa quae
          generant, suas formas et species in materia aliena, sicut faciunt corpora simplicia et
          immaterialia : talia enim omnia non de seipsis semen emittunt generationis : propter hoc
          etiam non vere generata sunt, sed agentia tantum generationem in aliis.</p>
        <p xml:id="admda-l3t5c1-d1e150">Sensum autem non necesse est inesse omnibus viventibus : secundum enim superius dicta, ea
          quae habent corpora simplicia, impossibile est habere medium in tactu : et ita simplicia
          non habent tactum, cum tamen simplicium quaedam habeant <pb ed="#B5" n="413"/> <cb ed="#B5" n="a"/> vitam. Adhuc autem ex supra habitis constat quod sine tactu nullus
          habetur sensus : tactus enim est tam sensus quam differentia constitutiva animalis : neque
          illa saltem sine tactu esse possunt animalia quaecumque non recipiunt animas sensibiles
          sine materia, sicut illa quae non habent sensus qui apprehendunt per medium, et sunt illa
          quae non habent nisi tactum et gustum secundum quod est quidam tactus. Si autem concedamus
          quod superius dictum fuit, quod nihil frustra facit natura, tunc necesse est cum illo,
          quod concedamus quod animalia necesse est habere sensus : et hoc quidem necesse est
          concedere, quia nos videmus, sicut et in secundo Physicorum probavimus, quod omnia quae
          natura consistunt, propter aliquem finem determinatum sunt, vel his quae propter finem
          coaccidunt, sicut pili quos videmus in locis determinatis oriri, et in tota specie sunt,
          sicut sub ascellis hominum et in inguine : uniformitas enim ista non esset, nisi essent ad
          finem determinatum in natura. Similiter autem est in aliis accidentibus rebus naturalibus.
          Cum igitur natura faciat omnia propter finem, ad quem ita nata sunt pervenire, tunc etiam
          facit alia quae non mox nata corrumpantur : sed ut in pluribus vel omnibus deveniat
          quodlibet ad finem suae perfectionis secundum speciem, ad quam natum est devenire. Hic
          enim finis est principaliter intentum opus a natura. Si igitur consideremus animalia
          habentia processivum motum, oportet quod habeant illum ut de loco ad locum mota
          conjungantur convenientibus, et removeantur a nocentibus. Si autem illa sensum non
          haberent, nocumenta et convenientia non perciperent : oportet igitur quod corrumperentur
          sensum non habentia : idem autem est de his quae permanentia et immobilia sunt secundum
          locum : his enim inest convenientium perceptio et laedentium fuga, aliter tamen quidem
          quam aliis perfectis animalibus, tamen inest modo suae naturae convenienti. Omnia igitur
          anima<cb ed="#B5" n="b"/>
          <!-- 413 b -->lia sine sensu existentia destruerentur ante perfectionem : esset igitur
          frustrata natura, cum animalia ad debitum sibi finem produci non possent.</p>
        <p xml:id="admda-l3t5c1-d1e161">Similiter autem corpus non posset habere intellectum et animam discretivam et sensus non
          posset habere. Dico autem animatum quod movens est secundum locum, sive fuerit generatum
          et non factum : nec dico hoc quod animatum terrena anima non sit factum, sed quia dicunt
          quidam simplicia corpora esse non facta, et habere solum intellectum discretivum
          particularium et sensibilium, sicut ex phantasmate acceptus intellectus, et tamen
          sensibilem animam non habere : hoc enim impossibile est omnino. Sed coelestia quidem
          habent intellectum activum et operativum, et ille discretivus non vocatur. Talia igitur
          non perfecta per generationem habentia intellectus agentes et operativos non discretivos,
          non habent sensum. Et si quaeramus quare non habent, in promptu erit assignare causam. Si
          enim haberent, tunc haberent aut propter dignius aliquid in anima, aut propter dignius
          aliquid in corpore. Nunc autem neutrum horum est in eis ex habere sensum. Intellectus enim
          acceptivus de se et operativus qui extra se non quaerit intelligibilia, non magis
          intelligit propter sensibilia, sed minus, eo quod a simplicibus intelligibilibus avertitur
          ad phantasmata. Corpus autem propter sensus non melius est, sed potius nihil erit per
          corruptionem quae est ex sensu. Necesse est enim quod omne habens sensus, valde diversae
          sit compositionis, et multas habeat partes molles et terrenas, quarum facilis est
          corruptio : et ideo generaliter brevioris vitae quam multae ex plantis. Vivum ergo non
          factum per generationem habitam non esset melius, sed pejus ex sensu : igitur frustra
          daretur ei sensus a natura.</p>
        <p xml:id="admda-l3t5c1-d1e165"> <pb ed="#B5" n="414"/> <cb ed="#B5" n="a"/> Sed eorum quae facta sunt corporum et non
          moventium secundum locum, nullum est omnino quod habeat intellectum sine sensu : cujus
          ratio jam dicta est, quia videlicet non conjungerentur convenientibus, neque removerentur
          a contrariis : et sic natura ageret frustra. Si autem dicta necessitate animali detur
          sensus, tunc necessarium est quod in corpore simplici sit sensus, vel in corpore composito
          : non autem potest esse corpus simplex sensibile per rationem prius inductam : quoniam
          tactus non potest esse simplicis, et sine tactu non potest esse aliquis sensus.</p>
        <p xml:id="admda-l3t5c1-d1e172">Quod licet superius probavimus, tamen etiam manifestum erit ex his quae nunc inducemus :
          est enim animal corpus animatum : omne autem corpus generabile et corruptibile, quia de
          talibus hic loquimur, est possibile tangi tactu physico, et sentitur per sensus tactivos :
          ergo necessarium est cum tactus sit per medium intraneum, quod animalis corpus sit tale
          quod possit tangere et sentire sensus differentias vel tactus. Non autem sentiret
          qualitates tangibiles, nisi per hoc quod medietas est mixta ex eis : oportet ergo corpus
          esse mixtum et non simplex : nisi enim sentiret tangibilia, non posset salvari animal :
          quia non sentiret ea quae essentialiter componunt ipsum et salvant et corrumpunt. Sic
          autem non est in aliis sensibus : quia illi per extrinseca media sentiunt, et sensibilia
          eorum neque essentialiter componunt, neque salvant, neque componunt corpus, sicut et
          auditus et odoratus : nisi enim habeat sensum tactus, non possit quaedam corrumpentia
          essentialiter fugere, et quaedam salvantia essentialiter accipere. Si autem sic se
          habeant, possibile est salvare animal quousque ad finem naturae deveniat : et ideo quia
          gustus est salvativus substantiae animati corporis, oportet gustum esse quemdam tactum.
          Cujus causa est, <cb ed="#B5" n="b"/>
          <!-- 414 b --> quia gustus est sensus quo accipitur nutrimentum vel alimentum, quod nutrit
          per hoc quod substantialiter convertitur in substantiam. Tale autem corpus tangibile
          habens qualitates : et ideo sensus participans ipsum est tactus quidam necessario. Haec
          autem omnia constant ex determinatis de tactu et gustu.</p>
      </div>
    </body>
  </text>
</TEI>