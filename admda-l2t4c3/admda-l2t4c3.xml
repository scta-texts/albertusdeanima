<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT III.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT III.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t4c3">
        <head xml:id="admda-l2t4c3-Hd1e128">CAPUT III.</head>
        <head xml:id="admda-l2t4c3-Hd1e131" type="question-title">In quo est probatio, quod non est sensus praeter quinque per
          naturam mediorum.</head>
        <p xml:id="admda-l2t4c3-d1e134">Quoniam autem nullus est sensus proprius praeter quinque qui sunt visus, auditus, gustus,
          tactus, et olfactus, ex his quae nunc dicemus, accipere potest ali<pb ed="#B5" n="296"/>
          <cb ed="#B5" n="a"/>quis fidem : si enim nos omnia sensibilia per medium nobis conjunctum
          et omnia sensibilia per medium distans sentimus istis quinque sensibus quos habemus, tunc
          nullus nobis debet deesse sensus : quoniam sensus non habetur nisi per sensibilium
          cognitionem, quae per medium conjunctum vel per medium distans sentiuntur. Quod autem his
          quinque omnia talia sufficienter sentiantur, inducendo monstratur sic : in Physicis enim
          ostensum est quod omnis animalis cujus est aliquis sensus, ille est tactus, sed non
          convertitur. Hunc autem sensum qui tactus dicitur, et est per medium conjunctum nobis,
          sufficienter habemus cum sint plures. Quod autem sufficienter tactum habeamus, patet, quia
          omnes differentias possibiles tangi per hos tactus quos habemus, sufficienter sentimus :
          si enim desset nobis aliquis illorum sensuum, deesset nobis etiam organum et medium illius
          sensus.</p>
        <p xml:id="admda-l2t4c3-d1e141">Quaecumque autem tangentes sentimus illa sunt objecta tactus : et illa habentes in sensu
          tactu contingimus. Similiter autem est de gustabilibus quae sufficienter sentimus per
          extremum linguae tangentes. Igitur non sunt plures sensus ad sentienda ea quae tactu
          sentiri debent, sive universaliter, sive particulariter, secundum quod gustus est quidam :
          non ergo nobis deest aliquis illorum sensuum qui sunt per medium intrinsecum. Similiter
          autem probavimus quod non deest nobis aliquis illorum qui sunt per medium extrinsecum :
          quaecumque enim sentimus per media et non ipsi tangentes, jam sentimus per sensum
          intentionaliter per distantias simplicium corporum, quae sunt aer et aqua, quae sunt media
          trium sensuum : illa enim sic se habent, quod sunt mediantia distanter ad sensus : et ideo
          si plura sensibilia possent sentiri per organum unum, tunc habens illud organum per quod
          sentiret sufficienter <cb ed="#B5" n="b"/>
          <!-- 296 b --> illa plura sensibilia, sufficienter haberet plures sensus : quoniam non
          deesset ei sensibilium cognitio : sicut si diceremus quod organum sensitivum esset ex
          aere, et quod aer est medium soni et coloris, ille qui haberet hujus organum, sufficienter
          sentiret per organum unum duo sensata differentia genere. Similiter autem si plura organa
          et media sunt ejusdem sensati, sicut aer, et aqua, quae sunt media coloris in quantum
          lucida sunt, tunc habens illa plura organa, iterum sufficienter sentiret illud sensatum,
          et non deesset ei aliquid in sensibilium cognitione. Ex omnibus autem hujusmodi arguo,
          quod habens organa sufficienter omnia sensibilia sentientia per medium conjunctum et per
          medium remotum, non habet defectum alicujus sensus : animal autem habens quinque sensus,
          habet organa sufficienter omnia sensibilia tam per medium conjunctum quam per medium
          remotum accipientia : ergo non deest aliquis sensus habenti quinque sensus praedictos. Et
          haec ratio est penes media sensuum accepta : medium enim ad omnem sensum essentialiter
          exigitur. Sed medium aut est conjunctum, aut distans. Et si conjunctum est, aut est per
          hoc medium quod est aequalitas inter sua sensibilia, aut privatum eis omnino : medium
          autem quod est aequalitas, est in tactu, quoniam omnino non potuit privari tangibilibus,
          eo quod ex talibus consistit compositio essentialis animati corporis. Si autem est medium
          per privationem sensibilium conjunctum, tunc est gustus : ille enim est per conjunctum
          medium, eo quod ipse est quidam tactus, et suum medium privatum est sensibili, eo quod ex
          illo non componitur sentiens, sed potius suum sensibile est indicans hoc quod est maxime
          conveniens compositioni essentiali, et hoc est sapor, qui ideo quod sequela est
          complexionis, indicat nutrimentum quo salvatur compositum animatum. Si autem est medium
          distans, non potest esse terminatum corpus, quia per illud non posset esse transitus
          sensibi<pb ed="#B5" n="297"/> <cb ed="#B5" n="a"/>lium : oportet igitur quod sit pervium.
          Hoc autem est secundum duplicem naturam : aut enim est secundum eam quae est a superiori
          corpore, et sic est medium visus, et hoc est in quatuor corporibus perviis. Aut secundum
          naturam alicujus elementi in seipso, et hoc est dupliciter : aut enim est cum motu
          generante sensibile ipsum, aut secundum generationem a solo sensibili factam. Et primo
          quidem modo est medium soni, et hoc est aer, quod aer quam aqua nobilior est, magis est in
          aere quam in aqua. Secundo autem modo medium est odoris, quod est etiam plus in aere quam
          in aqua : quia licet humidior sit quam aqua, tamen propter spiritualitatem sui humidi
          calido sicco minus contrariatur quam aqua quae incorporatum habet humidum : et ideo plus
          diffunduntur odores in aere quam in aqua. Est autem sciendum sensibilium per media sua non
          esse motum localem, sed potius, sicut diximus supra, sensibile formaliter generat
          intentionem suam in omni parte medii per circulum et sphaeram in circuitu. Nec est una
          numero intentio sensibilis in qualibet parte medii, sed diversae : sicut etiam superius
          diximus de soni generatione : et hoc magis est alteratio quam motus localis : non tamen
          vere est alteratio, ideo quod non res sed potius intentio rei est generata in medio, quae
          intentio non est res separata vel rara in esse, sed potius ratae rei similitudo
          spiritualis.</p>
        <p xml:id="admda-l2t4c3-d1e152">Si autem aliquis objiciat, quod si motus localis non est intentionum sensibilium in
          medio, quod tunc distantia non debet impedire sensum, et debemus aequaliter cito sentire
          remotum et propinquum. Adhuc autem si est alteratio, et omnis alteratio est cum
          transmutatione subjecti, et ita videntur media debere transmutari. Dicimus ad hoc, quoniam
          omnis virtus agens efficacior est in propinquum agere quam in remotum, sicut dicit
          Philosophus Alpetrans : et ideo sensibilia in propinquo proportionatas suas generant
          formas, et non in remotis <cb ed="#B5" n="b"/>
          <!-- 297 b --> quorum distantia extra possit esse generantis : et licet concedatur media
          secundum aliquid posse transmutari, non tamen simpliciter transmutantur, eo quod ista non
          res sunt, velut diximus, sed rerum intentiones quaedam, et praecipue in visu : in auditu
          autem sonus esse materiale habet in aere, et per reflexionem habet esse spirituale : odor
          autem habet intentionale esse in remoto, et in propinquo aliquid habet de esse materiali.
          Gustabilia autem et tangibilia per materiam conjunguntur mediis : sed tamen medium non
          agit in organum nisi esse intentionale : et ideo videtur, quod sicut in aliis sensibus
          sensibilia ad medium se habent, ita in gustu et tactu se habent media ad sensum. Haec
          igitur est ratio media sensuum probans nullum in aliquo animali perfecto deesse
          sensum.</p>
      </div>
    </body>
  </text>
</TEI>