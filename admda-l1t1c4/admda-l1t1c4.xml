<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT IV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT IV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t1c4">
        <head xml:id="admda-l1t1c4-Hd1e128">CAPUT IV.</head>
        <head xml:id="admda-l1t1c4-Hd1e131" type="question-title">Quae oportet inquirere ad investigandum propriam animae
          diffinitionem.</head>
        <p xml:id="admda-l1t1c4-d1e134">Diffinitionibus autem omnibus existentibus ex genere et differentia constitutiva speciei,
          si conveniens diffinitio debet haberi, oportet primo quaerere in quo genere sit fortassis
          : quoniam forte non est res quae sit in genere directe sicut genus, vel species, vel
          individuum : et forte est in genere sicut principium generis : potentia enim et actus
          principia sunt generum et eorum quae sunt in genere, et ipsa non sunt directe in genere :
          quoniam principium alicujus non directe constituitur sub ipso, sed est ante ipsum. Esse
          autem in genere est esse sub genere, sicut manifestum est ex determinatis in
          Praedicamentis. Quaerendo autem utrum quocumque modo sit in genere, quaeremus utrum sit
          hoc aliquid quod est substantia, aut sit qualitas, aut sit aliud aliquod diversorum
          praedicamentorum, licet omnes convenerint ipsam aut substantiam, aut qualitatem esse : et
          ideo non est nobis necessarium ut reliqua genera inducamus. Habito autem genere ipsius
          animae, oportet nos quaerere de differentia animae, qualiter scilicet sit in genere, utrum
          sit aliquid eorum quae sunt potentia, sicut dixerunt illi qui po<pb ed="#B5" n="123"/> <cb ed="#B5" n="a"/>suerunt eam humorem quemdam : aut sit de numero eorum quae Graece vocantur
          endelechiae, quod Latine sonat perfectiones sive actus, sicut sunt formae essentiales
          actus et complementa rerum naturalium. Haec enim duo magnam habent differentiam.</p>
        <p xml:id="admda-l1t1c4-d1e141">Habitis vero genere et differentia animae, considerandum erit nobis utrum anima sit
          partibilis an impartibilis : quoniam quidam dixerunt in omnibus corporibus animam unam
          specie et numero, quae tamen pro diversitate corporum diversa operatur : et alii etiam, ut
          Plato, dixerunt in uno corpore plures esse animas specie differentes, sicut quod
          intellectiva sit in cerebro, et concupiscibilis sive appetitiva sit in hepate, et
          irascibilis sit in felle et vitalis sit in corde, et generativa in testiculis. Haec autem
          sequentia declarabunt. Si vero consentiatur in hoc quod sit indivisibilis, tunc oportet
          quaerere utrum sit similis speciei omnis anima, et tantum dividatur per individua, aut non
          sit similis speciei omnis anima. Etsi consentiatur quod anima non est similis speciei,
          tunc oportet quaerere utrum sit tantum specie differens, et sint omnes species animae sub
          uno et eodem assignato genere, aut cum hoc differant etiam genere. Hoc autem inquirere est
          necessarium, quoniam quidam supponentes omnium animatorum esse easdem animas specie,
          quando tractant de anima, de humana solum loquuntur et inquirunt. Et per hoc credunt se
          sufficienter de omni anima terminasse, eo quod omnes animae, ut dicunt, in specie
          conveniunt cum animabus hominum. Et in hoc peccato dicitur fuisse Plato, qui dixit omnem
          animae speciem esse in corpore hominis, et in corpore humano plures esse species animarum
          <cb ed="#B5" n="b"/>
          <!-- 123 b --> subjecto differentes et forma. Haec autem non est sententia <name ref="#Aristotle">Aristotelis</name> et Peripateticorum, sed potius quod anima hominis una
          sit substantia et subjecto, et habet pluralitatem in viribus et potestatibus sive
          potentiis suis. Et hoc in sequentibus declarabitur.</p>
        <p xml:id="admda-l1t1c4-d1e151">Videndum est ita quod nullo modo lateat nos utrum sit una ratio omnis animae, sicut est
          una ratio generis secundum species suas, aut sit altera et altera ratio specierum. Cum
          enim nos quaesivimus utrum anima sit unum genus ad omnes animas, vel non, sed sit specie
          differens tantum, tunc oportet nos cavere, ne ignoremus univocationem vel aequivocationem
          suae diffinitionis : ut sciamus utrum diffinitio data de anima sit univoca tribus
          animabus, <choice> <orig>vegetalili</orig> <reg>vegetabili</reg> </choice> scilicet, et
          sensibili, et rationabili, sicut est una ratio animalis sive vivi ad ea quae continentur
          sub eo, aut non est sic, sed est altera ratio secundum unamquamque trium animarum, sicut
          est altera ratio equi, et canis, et dei Jovis vel Aesculapii. Haec autem ideo dico, quia
          animal universale ut universale, aut nihil est de quidditate particularis et realis
          animalis, aut est posterius ipso. Et similiter est de omni communi quod universaliter
          praedicatur de aliquo. Causa enim animalis quae est principium esse hujus vel illius
          animalis, est in ipso animalis esse, et est particularis, et non praecedit ipsum tempore,
          sicut dicebat Plato : quoniam si praecederet ipsum, non possemus habere notitiam
          particularis nisi per ipsum, sicut modo non cognoscimus res naturae, nisi scitis causis ex
          quibus sunt. Natura ergo formae generis vel differentiae quae est in ista re demonstrata
          in esse naturae, est in uno, et non est in alio. Sed cum intellectus noster accipit
          inten<pb ed="#B5" n="124"/> <cb ed="#B5" n="a"/>tiones essentialium principiorum hujus rei
          demonstratae, quae sunt potentia et actus, et abstrahit eas a materia, et ab
          individuantibus aliis, tunc agit in eis universalitatem : sic universale posterius est
          quando ut universale accipitur, et non sicut prius dixit Plato, quod praecederet secundum
          esse omnia sua particularia. Haec tamen natura quae principium est essentiale hujus
          particularis demonstrati, prius est secundum causam et intellectum quam res principiata
          per ipsam : quia aliter non esset causa essentialis. Quod autem haec vera sint quae dicta
          sunt, testatur <name ref="#Aristotle">Aristotelis</name> translatio Arabica quae sic
          dicit. "Et debemus praeservare nos ne ignoremus utrum diffinitio ejus sit eadem ut
          diffinitio vivi, aut sit alia in quolibet, verbi gratia, diffinitio equi et canis et
          hominis et Dei : vivum autem universale, aut nihil est, aut est postremum." Et hoc exponit
          <name ref="#Averroes">Averroes</name>, sicut hic dictum est. Graeca autem translatio
          discordat ab hac : et (ut puto) est mendosa. Habet enim sic : "Videndum autem quatenus non
          lateat, utrum una ratio ipsius sit, an sicut animalis est secundum unumquodque altera." Et
          si deberet concordare cum Arabica, sic deberet ordinari, "Utrum una ratio ipsius sit sicut
          animalis, aut sit secundum unumquodque altera :" tunc enim plana esset. Sed quia in multis
          invenimus Graecas emendatiores quam Arabicas translationes, ideo et hoc sustinentes
          dicimus, quod animalis est una ratio ut generis. Si autem animal secundum esse sumitur in
          unoquoque, tunc variatur esse ejus differentiis specierum sibi adjunctis : et tunc sic
          variatum habet alteram et alteram secundum esse diffinitionem : et licet hoc sit verum,
          tamen primum magis conveniens ad propositum est.</p>
        <p xml:id="admda-l1t1c4-d1e174">Et ut melius intelligatur, sciendum est quod Plato posuit in omni re triplex dixit esse
          universale. Unum quidem ante rem, quod erat causa rei formalis secundum esse praecedens,
          quia separatum ipsum esse posuit. Secundum in re, quod erat forma <cb ed="#B5" n="b"/>
          <!-- 124 b --> adhaerens ei una in multis et de multis : et hoc unum dixit Plato in
          essentia esse unum et in esse naturae et formae in omnibus. <name ref="#Aristotle">Aristoteles</name> autem in ratione dixit unum, et in essentia et esse plura. Tertium
          autem dixit esse post rem, quod est intentio universalis in anima : et sic dixit etiam
          quod anima communis et universalis erat ante omnes animas, et erat causa ipsarum per quam
          habent diffiniri et esse : et secundum hoc esset una universalis illius ratio de omni
          anima. Et hoc esse non potest, quia in philosophia prima habet ostendi id universale
          nullum esse omnino, sed omne universale ut universale sumptum esse aut nihil rei
          praecedens rem, aut esse post rem, sicut est intentio abstracta de particularibus.</p>
        <p xml:id="admda-l1t1c4-d1e184">His autem omnibus relictis, tanquam haec quae non hic, sed alibi sunt determinanda,
          dicimus nobis esse necessarium inquirere utrum una communis ratio sit de anima in communi
          danda, quae univoce conveniat tribus animabus, scilicet vegetabili, sensibili, et
          rationali, aut sit nobis quaerenda propria ratio secundum quamlibet trium animarum. Hoc
          enim necessarium est, quia inferius apparebit quod ratio data de anima, quae est
          endelechia corporis physici potentia vitam habentis, non omnino secundum unam rationem
          convenit tribus animabus, nec unius est et altera ratio secundum unamquamque animam,
          secundum quod est altera et altera equi et canis et hominis : quia ista diffiniuntur sicut
          habentia oppositas differentias, quarum una non est in alia. Sed ratio animae in partibus
          suis est sicut figurae : quia sicut una figurarum secundum potentiam est in alia, sicut
          trigonum in tetragono, sic una animarum videtur esse in alia, sicut vegetativum in
          sensitivo, et sensitivum in rationali. Est igitur necessarium nobis subtiliter ista
          disquirere, quatenus non lateant quae dicta sunt.</p>
      </div>
    </body>
  </text>
</TEI>