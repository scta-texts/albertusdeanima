<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT VIII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT VIII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t3c8">
        <head xml:id="admda-l3t3c8-Hd1e128">CAPUT VIII.</head>
        <head xml:id="admda-l3t3c8-Hd1e131" type="question-title">Et est digressio de solutionem quaestionis Avempacis et
          Alfarabii in quo erraverunt.</head>
        <p xml:id="admda-l3t3c8-d1e134">Avempace autem qui tota vita sua solitus fuit solvere istam quaestionem, posuit
          intellectum materialem esse corruptibilem et generabilem, et non esse animae rationalis
          partem : quia dixit et hunc esse phantasiam secundum quod est in homine, quae conjuncta
          est cum cogitatione potentia, sicut superius et ante diximus. Solvebant autem istam
          quaestionem sicut et Alfarabius et post eum Albubachel, quod intellectus agens est natura
          hominis et est separatus : et ideo quando per intelligibilia perficeret operationem suam,
          quae est creare et facere intellectum speculationis : et tunc quasi liberatus intelligit
          per seipsum ea quae sunt separata. Avempace autem post hos veniens, addidit quod homo
          secundum intellectum habet duas vires : unam humanam quam habet in quantum colligatur
          phantasmatibus, alteram autem divinam quam habet secundum quod est vestigium
          intelligentiae separatae. Per humanam intelligit concepta cum materia, per divinam autem
          separata. Omnes autem isti tres unam habent rationem, sed dupliciter ar<pb ed="#B5" n="382"/> <cb ed="#B5" n="a"/>guunt ex illa primo quod modo uno sic. Supponunt enim quod
          omnia speculativa quae sunt in anima, facta sunt speculativa postquam potentia facta sunt
          speculativa. Deinde supponunt aliam propositionem quae verissima est, quod videlicet omne
          factum speculativum habet quidditatem, et tertio iterum supponunt aliam veram
          propositionem, quod videlicet intellectus est, qui facit omnes quidditates potentia
          intellectas esse actu intellectas : et ex illis concludunt quod intellectus innatus est
          extrahere formas intellectivorum et quidditates eorum : oportet igitur quod virtutem illam
          habeat per naturam separatam. Hanc autem rationem etiam aliter inducunt sic. Supponunt
          enim primo, quod omnis quidditas suppositi et singularis cum potentia est potentia
          separabilis ab ipso. Secundo autem, quod quando fit actu, quod tunc facta est quidditas
          pura ab intellectu agente : et quaerunt quod sit speculativum, aut compositum ex
          quidditate et alio, aut est simpliciter quidditas, aut non est habens quidditatem, ita
          quod sit privatio pura. Et si dicatur quod est compositum ex quidditate et quodam alio,
          tunc cum ab omni composito intellectus sit aptus separare quidditatem intellectus, separat
          ab intellecto illo quidditatem illam : et de illa quidditate erit eadem quaestio : et ibit
          hoc in infinitum : et quia infinitum fugit omnis intellectus, standum est in primo
          intellecto, et dicendum est quod illa est quidditas pura. Si autem dat quod non esset
          quidditas, sed esset privatio pura, non est pura : tunc nihil esset intellectum
          speculatum, nulla etiam esset scientia speculativa omnino : quod falsum est. Remanet ergo
          quod sit separata et absoluta quidditas. Adhuc autem Alfarabius rationem inducit et sic.
          Supponit enim quod intellectus equi in quantum est equus sive per simplicem quidditatem
          ipsius non est plures intellectus, sed unicus, et similiter est de intellectu ho<cb ed="#B5" n="b"/>
          <!-- 382 b -->minis, et universaliter est de omni intellectu quidditatis. Si ergo
          efficitur plures intellectus, oportet quod aliquid sit causa pluralitatis : hoc autem non
          est nisi quod dividitur et differre facit quidditatem secundum esse et numerum : et hoc
          non est nisi forma corporalis et individualis in phantasia vel in sensu. Quia igitur
          intellectus speculativus quidditatis est alius apud me, alius apud te, hoc est, quod forma
          imaginata in spiritu corporeo cum quo componitur quidditas intellecta, est alia apud me,
          et alia apud te : et sic per imaginationem componitur et conjungitur nobis intellectus
          speculativus qui de se universalis est, quia superius ostensum est quod intellectum
          secundum quod intellectum non est individuum. Cum igitur intellectus sic separatur lumine
          agentis perfectus eodem lumine, et per gradus ascendens conjungitur intellectui separato,
          et fit intellectus speculativus quasi dispositio media est conjunctionis istius : et hoc
          fere est idem ac si dicatur quod agens habet primo lumen debile, quod non valet nisi
          speculari, et valet intelligere separata : et postea acquirit lumen forte, per quod
          intelligit separata : et quod idem est intelligens quidditates quas a materia separatas
          habet, et quidditates separatorum.</p>
        <p xml:id="admda-l3t3c8-d1e145">Sed unicuique potest de facili patere, quod haec ratio non valet, nisi nos concedamus
          quod unicuique sunt quidditates separatorum per se, et quidditates eorum quae separantur
          ab intellectu a materia in qua sunt. Si enim hoc esset verum, tunc ejus virtutis esset
          comprehendere utrosque. Si autem aequivoce, tunc nihil valet ratio inducta. Et si dicatur
          neque esse aequivoce, neque penitus univoce, tunc oportet etiam virtutem intellectivam
          variari, supposito hoc quod dixit <name ref="#Aristotle">Aristoteles</name> in VIII
          Ethicorum, quod omnis cognitio est in anima secundum congruentiam cognoscentis et cogniti,
          nisi hoc esset verum, tunc quaelibet vir<pb ed="#B5" n="383"/> <cb ed="#B5" n="a"/>tus
          acciperet quodcumque : et sic intellectus acciperet sensibile et alicujus sensus
          intelligibile, quod omnino esse non potest. Si autem quidditates darentur utrasque esse
          unitas, tunc adhuc multae remanerent dubitationes. Si autem dicatur intellectus possibilis
          esse corruptibilis, tunc quaeretur secundum praedicta qualiter corruptibile unitur
          incorruptibili, et quaestio est tam in possibili quam in speculativo : quia uterque
          ponitur corruptibilis ab Avempace. Si autem possibilis dicatur esse incorruptibilis et
          separatus, tunc relinquitur quod qualiter intelligit aliquid de novo : quia aliquid
          incorruptibile secundum substantiam non potest fieri novum secundum formam, eo quod ex
          materia et forma fit unum novum. Adhuc autem cum neque sit separatus, quare modo
          intelligit et non ante, cum per se sit uno modo quod est separatum ? Adhuc relinquitur
          quaestio secundum istos, quare de separatis secundum se non sunt scientiae speculativae,
          sicut sunt de conjunctis ? Si enim utrumque est in potestate nostri intellectus, tunc
          speculabimur de separatis per separata sicut speculamur de conjunctis. Hoc autem non est
          verum : quoniam si quid parum aliquando speculamur de separatis, hoc facimus per conjuncta
          cum materia, sicut per motum accipimus motorem : et nescimus speculari passiones
          substantiae ipsius, nisi quae relatae sunt ad motum et ad corpora. Si enim est aliqua
          hujus causa ista, quia habemus intellectum connaturalem nobis ad talia speculanda, tunc
          oportet quod omnes deficiamus in scientia speculativa separatorum : aut propterea quod
          principia illius scientiae non sunt inventa, sicut deficimus in alchimia : aut propter hoc
          quod non sumus exercitati sufficienter : et utrumque eorum est improbabile, quia talis
          defectus esset generalis apud omnes homines. Si autem diceret aliquis, quod aliqui habent
          et aliqui non habent potentiam hujus speculativi, tunc nos quia non habemus hujusmodi
          potentiam, <cb ed="#B5" n="b"/>
          <!-- 383 b --> aequivoce diceremur homines ad eos qui habent hujusmodi potentiam. Constat
          enim summam hominis potentiam esse perfectionem in contemplatione separatorum.</p>
      </div>
    </body>
  </text>
</TEI>