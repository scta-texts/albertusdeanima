<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XI.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XI.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t2c11">
        <head xml:id="admda-l1t2c11-Hd1e128">CAPUT XI.</head>
        <head xml:id="admda-l1t2c11-Hd1e131" type="question-title">De improbatione operationis eorum qui diffinierunt animam per
          cognoscitivum, dicentium simile simili cognosci, et ideo animam esse principium
          omnium.</head>
        <p xml:id="admda-l1t2c11-d1e134">Tribus autem traditis secundum quae communiter diffiniunt animam Antiqui, alii enim
          maxime contulerunt in diffinitione animae, quod est movens seipsam : alii autem corpus
          subtilissimum aut incorporalissimum inter alia : qui autem diffinierunt per movens
          seipsum, tam isti quam illi fuerunt. Sed corpus subtile et incorporale ponentes animam,
          propter tria diversificati sunt : quidam enim non dixerunt eam esse corpus, sed tamen eam
          esse corpus sequebatur ex dictis eorum, sicut fuerunt illi <pb ed="#B5" n="171"/> <cb ed="#B5" n="a"/> qui dixerunt eam esse numerum vel unitates motas, quia unitates motae
          necessario habent situm : et ideo ipsas sequitur esse corpora vel aliquid corporis.
          Secundi autem fuerunt dicentes eam esse sphaeras indivisibiles. Tertii autem fuerunt
          dicentes eam esse harmoniam corporis : et hi tamen non directe dicunt eam esse corpus, sed
          corpoream formam. Haec autem omnia quas habeant contra se objectiones dubitationum, et
          quas habeant subcontrarietates, jam fere praeterivimus sive exsecuti sumus.
          Subcontrarietates autem voco, quando absque dubio rationes inducentes se habuerunt veras,
          licet positio eorum erronea fuerit : et ideo etiam praetereundo et abjiciendo tetigimus
          quae dicta sunt ab eis fere, nisi forte colligamus ea quibus diffiniunt animam, non omnia
          ponentes quae ipsi dixerunt. Scimus enim animam esse motivam, sed non est motiva ita quod
          sit mota : et scimus quod est incorporea, non tamen ita est incorporea quod sit corpus
          subtile, sed potius non est corpus, neque forma corporalis. Est etiam cognoscitiva, sed
          non ex illa causa, quod ipsa sit composita ex principiis entium. Relinquitur autem ut modo
          consideremus quomodo anima dicitur esse ex elementis. Quidam autem Antiquorum dixerunt
          quod anima ideo dicitur esse ex elementis omnium, quatenus sentiat omnia et cognoscat
          unumquodque entium per hoc quod est similis illi, sicut diximus superius.</p>
        <p xml:id="admda-l1t2c11-d1e141">Necessarium autem est, quod ad hanc positionem multa sequantur impossibilia. Ponunt enim
          isti quod anima cognoscit simile simili, tanquam ponentes in anima res similes
          exterioribus rebus quas cognoscit. Scimus autem quod non sola sunt in rerum natura quae
          vocamus <cb ed="#B5" n="b"/>
          <!-- 171 b --> elementa vel principia rerum, sed sunt multa altera ab his. Magis autem
          fortasse sunt infinita ad minus potentia et successione quae fiunt ex elementis, quorum
          unumquodque anima cognoscit propriam cognitionem habens de eorum quolibet.</p>
        <p xml:id="admda-l1t2c11-d1e148">Etsi igitur anima cognoscat et sentiat elementa ex quibus est unumquodque eorum quae
          fiunt ex eis : quomodo tamen cognoscet et sentiet propter hoc compositum ex illis, ut quis
          Deus Jupiter, vel Sol, aut quid homo, aut quid caro, aut quid os, similiter autem
          quodlibet aliorum compositorum ? Non enim sufficit cognoscere ex quibus est compositum ut
          cognoscatur compositum, sed oportet scire et ex quibus et qualibus est, hoc est, in qua
          proportione componantur, et quae sit ratio compositionis eorum in hoc et in illo. Non enim
          quolibet modo se habentia elementa componunt horum compositorum unumquodque, sed
          determinata ratione proportionis, et determinata compositione, quae diversificantur
          secundum unumquodque, sicut et Empedocles dixit quod os componitur ex quatuor elementis,
          ita quod ipsum humus sive terra coaptata aliis elementis in amplis poris, qui vocat
          diffusiones ipsius. Amplos autem dicit poros sive vasa : quia terra grossa est, et non
          nisi in amplis poris capi potest, et amplioribus poris indiget, quibus coaptetur quam
          caetera elementa. Talis autem est secundum Empedoclem proportio compositionis ejus, quod
          duas ex octo partibus habet terrae, cujus propria est nigredo, et quatuor ex octo dedit
          Vulcano sive igni qui est res sicca calida, ut dixit Empedocles, et ideo vincentibus
          proprietatibus ignis super proprietates terrae, ossa sunt facta sicca et dura. Unam autem
          proprieta<pb ed="#B5" n="172"/> <cb ed="#B5" n="a"/>tem ex octo dedit aquae, et unam aeri.
          Si igitur unumquodque aliorum similiter sic habet determinatam proportionem et
          compositionem, ex qua oportet ipsum cognosci si per suum simile cognosci debeat, tunc
          nihil profecto est dicere elementa esse in anima, nisi rationes proportionum quibus
          componuntur res inesse dicantur, et nisi etiam realiter in anima esse ponatur ipsa rerum
          compositio : et hoc oportet ideo, quia dicunt quod anima cognoscit unumquodque quod est
          simile secundum rem et naturam. Os igitur et hominem non cognoscet, nisi et haec inesse
          dicantur. Quod autem impossibile est omnia entia simplicia et composita esse in anima, non
          oportet nos hic dicere per rationem et syllogismum, cum hoc per se manifestum sit
          cuilibet. Quis enim vel idiota vel insanus dubitabit unquam, si est in anima aut lapis aut
          homo secundum essentiam lapidis aut hominis ? Similiter autem est de bono et non bono, et
          de vivo et non vivo, et de unoquoque aliorum.</p>
        <p xml:id="admda-l1t2c11-d1e156">Amplius autem cum ens dicatur multipliciter, significat aliud quidem substantiam sive hoc
          aliquid secundum diversitatem praedicamentorum. Quaeramus igitur utrum ex omnibus illis
          erit anima, aut non ? Quod autem non sit ex omnibus, videtur ex hoc quod anima ponitur
          esse ex elementis, et non sunt aliqua elementa quae sint communiter omnium
          praedicamentorum. Quaeramus igitur utrum ex his solis est quaecumque sunt elementa
          substantiarum ? et si hoc detur, tunc quaeramus quomodo cognoscit quidditatem aliorum
          generum et uniuscujusque quid est in generibus in illis, cum dicant quod non cognoscetur
          nisi simile sibi simili : tunc enim nihil in se habet quod sit simile his quae sunt in
          aliis generibus : oportet igitur quod aut dicant animam non cognoscere res aliorum
          generum, aut quod dicant quod <cb ed="#B5" n="b"/>
          <!-- 172 b --> sunt diversa principia et elementa uniuscujusque generis, et quod anima
          constat et componitur ex omnibus illis : erit igitur anima secundum hoc in parte qualitas,
          et in parte quantitas, et in parte substantia et sic de aliis praedicamentis, et erit
          essentialiter quodlibet praedicamentum, et non accidentaliter, quia non est praedicatio
          accidentalis quando quantitas vel qualitas praedicatur de aliquo quod constitutum est ex
          principiis quantitatis vel qualitatis : sic quando dicitur de linea quod est quantitas,
          vel de colore quod est qualitas. Sed impossibile est animam quantitatem vel qualitatem
          esse, quia ab omnibus supponitur fere quod anima est substantia : et impossibile est quod
          id quod est substantia, constituatur ab elementis qualitatis vel quantitatis : quin potius
          quantitas constituitur ab elementis quantitatis, et qualitas ab elementis qualitatis :
          neque aliquid fit unum essentialiter ab elementis substantiae simul, et ex elementis
          aliorum praedicamentorum. Accidens enim est in substantia, non sicut quaedam pars
          quidditatis ejus, sed sicut dispositio quae potest inesse et non inesse. Haec ergo
          hujusmodi altera inconvenientia sunt, quae contingunt his qui dicunt animam esse ex
          omnibus entibus.</p>
      </div>
    </body>
  </text>
</TEI>