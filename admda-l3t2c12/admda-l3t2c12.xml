<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t2c12">
        <head xml:id="admda-l3t2c12-Hd1e128">CAPUT XII.</head>
        <head xml:id="admda-l3t2c12-Hd1e131" type="question-title">Et est digressio declarans veram sententiam de omnibus inductis
          dubiis Peripateticorum.</head>
        <p xml:id="admda-l3t2c12-d1e134">Omnibus autem his habitis, videtur esse dicendum cum Peripateticis, quod intellectus
          possibilis est immixtus et separatus et impassibilis, et non hoc aliquid. Sed qualiter hoc
          sit ut melius intelligatur, <name ref="#Avicenna">Avicenna</name>e dicta accipiamus, quae
          Aristoteli plus concordant, quoniam anima rationalis non est intellectus possibilis, sed
          intellectus possibilis una ejus pars est : et hoc sensit <name ref="#Aristotle">Aristoteles</name> quando dixit : "De parte autem animae qua cognoscit et sapit anima".
          Et vocavit intellectum partem animae et non totam animam rationalem. Quales autem partes
          habeat anima, supra expeditum est in secundo libro hujus scientiae. Dicimus igitur animam
          illam quae perfectio hominis est et rationalis vocatur, esse totum quoddam et esse quamdam
          essentiam incorpoream in animae potestate completam : et ideo habet in se potestatem vitae
          sensitivam, et potestatem vitae vegetativam, et potestatem vitae agendi opera
          intellective, et ipsa est una in substantia uniens in se omnes istas potestates naturales
          sibi : et hoc licet supra probatum sit, tamen adhuc volumus hoc inferius certius et
          fortius ostendere, eo quod supra multa de solutione dubiorum introductorum nobis videntur
          esse fundata. Haec igitur substantia habet quasdam virtutes ex ipsa fluentes quae sunt
          virtutes incorporeae : et hoc convenit ei ex hoc quod ipsa est inter omnes naturales
          formas propinquior et similior intelli<pb ed="#B5" n="350"/> <cb ed="#B5" n="a"/>gentiae :
          et ideo multas habet virtutes intelligentiae separatae convenientes : et hujusmodi simile
          videmus in omnibus in formis, quae propter nobilitatem suae materiae, quasi posse totum
          sumunt agentis : ignis enim si invenit materiam subtilem aridam et aereae humiditatis
          multum habentem, operatur in ea proprietates ignis plurimas, scilicet lucem, et calorem,
          et alia. In materiis autem magis dissimilibus sibi negligit lucis purae operationem, et
          operatur flammam fumosam et calorem, et in quibusdam nihil de flamma, sed calorem tantum
          et fumum. Similiter est de anima quam operatur agens primum animae in corpore humano, quod
          maxime recedit ab excellentia contrariorum, et appropinquat aequalitati coeli, agens
          primum simillimam sibi formam operatur, quae non tota immixta potest esse materiae, sed
          multas habebit virtutes non immixtas : et in hoc consentimus Alexandro, sed differimus ab
          ipso in hoc quod ipse ponit animam generari ex elementorum mixtura, nos autem dari et
          produci ab agente extrinseco, sicut vulgatum est apud Peripateticos omnes, quod anima
          rationalis sola inter formas naturales ex materia non educatur, sed detur ab extrinseco :
          quia similitudo separatae substantiae est quae agit eam, ideo ex maxima sua potestate
          separata est, et nullo modo juncta et umbrata materiam corporis. Licet autem sic dicamus
          intellectum esse separatum, tamen anima est conjuncta per alias virtutes suas, quae sunt
          naturales sibi in quantum est corporis perfectio : et ideo licet intellectus secundum se
          sit separatus, tamen intellectus est potentia conjuncti : quoniam est potestas animae quae
          secundum potentias quasdam conjungitur corpori : omne autem tale quod est conjuncti et non
          est ejus secundum quod est conjunctum, licet non communicet corpori, tamen communicat
          communicanti corpori : et hoc est quod supra diximus, <cb ed="#B5" n="b"/>
          <!-- 350 b --> <choice> <orig>quodi ntellectus</orig> <reg>quod intellectus</reg>
          </choice> communicat non corpori, sed potestati quae communicat corpori, scilicet
          phantasiae et imaginationi et sensui : et ideo secundum veritatem anima est una numero, et
          efficitur una numero : quia per naturales potestates communicat corpori. Quia tamen in
          essentia sua et perfectiori potestate non communicat corpori, ideo habet potestates
          absolutas a corpore. Hoc autem est videre in omni essentia nobili et in formis
          corporalibus. Sol enim unus est numero per materiam suam, et tamen lux sua non est
          determinata ad unum numero eorum aliquod quae agit : est enim solis virtus indeterminata
          et universalis in agendo vitam in omnibus et generationem, et determinatur conjuncta huic
          particulari agenti, vel illi : et sic est in omni substantia nobili. Et haec est causa
          dicti Philosophi, quod omnis anima tres nobilis habet operationes, divinam, et
          intelligentiae operationem, et illam quae est animae propria.</p>
        <p xml:id="admda-l3t2c12-d1e161">Hac autem via electa de omnibus viis probabilioribus dictis omnia dubia solvuntur. Quia
          quando dicitur, quod intellectum possibilem oportet esse absolutum duplici absolutione,
          dicimus nos quod non potest esse absolutus ab omni eo quod est : quia et sic nihil esset
          omnino nisi potentia pura, et illa in rerum natura nihil est : intellectum ergo possibilem
          secundum hoc in rerum natura nihil esse confiteremur, quod est omnino absurdum. Et ideo
          consentio Avicebron in hoc quod sua potentia per formam intellectualis naturae terminatur
          ad ens unum in mundo, et in natura est determinata : sed dissentio in hoc quod non videtur
          mihi sua potentia esse materiae potentia, et sua natura esse materiae natura, sed
          aequivoca ad ipsam. Intellectus autem illius probationis quae inducta est, quod id quod
          est in potentia omnia fieri, oportet absolutum esse, est quia oportet eum absolutum esse a
          formis eorum quae sunt : licet enim intelligat seipsum, ta<pb ed="#B5" n="351"/> <cb ed="#B5" n="a"/>men inferius ostendemus quod non oportet eum esse absolutum a natura sua
          propria, quae determinat eum in ens unum in numero entium mundi. Sic igitur intellectus
          est et unus eorum quae sunt per substantiam animae in qua est, qua individuatur ad corpus
          per suas potentias communicantes corpori, et determinatur in potestate ab aliis animae
          potestatibus divisa per intellectualitatem, per quam alia vitae opera peragit quam aliae
          potentiae, et remanet universalis et immixtus et non determinatus ad hoc aliquid per
          comparationem intelligibilium. Et de hoc bonum simile ponit <name ref="#Averroes">Averroes</name> de medio in tactu, quod privatum est excellentiis tangibilium et
          separatum ab eis, eo quod potentia est omnia illa : et tamen non absolutum est ita quod
          nullo modo sint in ipso formae tangibiles, quia sunt in ipso prout ad medium sunt
          reductae. In hac autem sententia nobiscum conveniunt et <name ref="#Averroes">Averroes</name> et <name ref="#Avicenna">Avicenna</name>, et plures alii Peripateticorum.
          Sic igitur intellectus possibilis dicitur esse separatus : immixtus autem, eo quod non est
          mixtus corpori sicut forma corporis, aut sicut virtus organica operans in organo corporis
          : sicut enim jam diximus, intellectus est virtus substantiae verissime existentis quae est
          anima rationalis, quae licet non permixta corpori praedictis duobus modis, tamen est
          habens virtutes quasdam permixtas corpori : sed intellectus est virtus ejus non secundum
          quod commiscetur corpori, sed potius secundum quod ipsa est imago intellectus primi
          agentis et dantis animam rationalem : et ideo impossibile est quod intellectus sit corpori
          permixtus : et ideo etiam agere non potest instrumento corporeo. Istae autem duplices
          virtutes sunt naturales animae rationali, secundum quod ipsa est media aeternitatis et
          temporis et in horizonte constituta, sicut diximus supra. Et ideo dicit Isaac Philosophus,
          quod est creata <cb ed="#B5" n="b"/>
          <!-- 351 b --> in umbra intelligentiae : est enim ipsa umbra et vestigium quoddam et
          resultatio intelligentiae separatae : propter quod quidam Philosophi dixerunt, quod creata
          esset ab intelligentiis : sed de hoc inferius determinabimus postquam de partibus animae
          exsequemur. Jam igitur patet intellectus horum trium quae attribuuntur intellectui
          possibili, quod scilicet est separatus, et immixtus, et non hoc aliquid determinatum.</p>
        <p xml:id="admda-l3t2c12-d1e182">Quartum autem est quod dicitur esse impassibilis. Et hoc dubitationem habet ex eo quod
          dicimus intellectum esse de numero virtutum passivarum, et aliquando esse in actu,
          aliquando esse in potentia. Sed ad hoc nos dicimus, quod intellectus speculativus qui est
          forma speculativa in intellectu possibili, in duplici est potentia, quarum una est
          secundum comparationem ejus quod intelligitur ad particulare in quo ipsum non est nisi in
          potentia : quia particulare non nisi secundum potentiam habet in se universale, et
          secundum exitum illius potentiae ad actum habet vices et tempus intellectus et
          transmutationem, et quoad hoc est passibilis. Alio autem modo in potentia est secundum
          comparationem ad intellectum possibilem, in quo est universale in actu intellectum, et in
          isto non est nisi sub actu et forma intelligibilitatis : et hanc habet a luce perpetui
          intellectus qui est agens : sicut colores esse formale quo movent visum, habent a luce
          corporali : et quando sub luce istius intellectus unitur universale intellectui possibili,
          non unitur ei sicut organo sicut fit in formis sensibilibus, sed unitur ei sicut
          determinato : quia habitus connaturalis intellectui possibili qui est intellectualitas,
          qua possibilis intellectus vocatur et est natura intellectualis, ejusdem naturae est cum
          intelligibilibus in quantum sunt intelligibilia : sed sua intellectualitas est confusa et
          indeterminata : determinatur autem sicut po<pb ed="#B5" n="352"/> <cb ed="#B5" n="a"/>tentia per actum, et sicut perficitur indeterminatum per determinatum, et ideo
          intelligibile cum intellectu possibili non fit unum sicut subjectum et accidens sunt unum,
          quia accidens non est perfectio subjecti : nec etiam est unum sicut materia et forma sunt
          unum, quia forma non perficit materiam nisi secundum esse et distincta et divisa :
          universale autem est indistinctum et indivisum, et non perficit ad esse, sed potius est
          principium cognitionis eorum quae sunt : alioquin oporteret nos dicere quod intellectus
          esset lapis quando intelligit lapidem, et asinus quando intelligit asinum : et in hac
          sententia convenit nobiscum <name ref="#Averroes">Averroes</name> in commento de Anima, et
          sic universale comparatur intellectui : ideo speculativus intellectus ex subjecto quod est
          intellectus possibilis, non habet aliquam transmutationem nec passionem veram. Et sic
          soluta est prima quaestio de tribus inductis quaestionibus, scilicet quomodo potest esse
          quod agens est substantia stans, et similiter possibilis : et tamen speculativus sit
          factus et mutabilis.</p>
        <p xml:id="admda-l3t2c12-d1e193">Et ex isto intelligitur, quod vere dictum est, quod sicut se habet sensus ad sensibilia,
          ita intellectus ad intelligibilia, non quidem quoad organum sensus, quia organum unitur
          formae sensibili sicut subjectum accidenti, si tamen vere accidens dici debet intentio
          sensibilis quae est in organo, quoniam secundum veritatem non est ens, sed est aliquid
          entis non secundum esse entis naturae, sed secundum esse abstractionis, sicut patet ex
          supra determinatis : sed est similitudo inter sensum comparatum ad sensibilia et
          intellectum comparatum ad intelligibilia quoad ipsam virtutem sensus sine organo
          consideratam et ad sensibilia comparatam : superius enim diximus quod prima et principalis
          forma sensitiva quae est sensus communis, comparatur ad ista sicut determinata ad ipsa :
          et sic est comparatio intellectualitatis possibilis ad universalia sicut ad <cb ed="#B5" n="b"/>
          <!-- 352 b --> quae determinatur ejus formalis intellectualitas : et ideo diximus in VII
          Physicorum in intellectualibus nullam esse alterationem, sed potius perfectionem
          indeterminatam materiam finientem. Universale autem sic ad duo subjecta comparatum duplex
          habet esse : secundum enim quod comparatur ab subjectum in quo est in potentia, et a quo
          abstrahitur, facit intellectum verum, quia veritas est adaequatio rerum et intellectuum :
          secundum autem quod comparatur ad intellectum possibilem, in quo est sicut determinans in
          determinato, et actus in potentia, sic habet esse unum entium in mundo : quia universale
          ut universale non habet esse extra animam. Cum autem dicitur a Philosophis, quod
          universale est actus et intellectus, et intellectus possibilis est in potentia, non potest
          ex hoc inferri quod intellectus possibilis sit materia et universale sit forma : quoniam
          supra ostendimus ex <name ref="#Aristotle">Aristotelis</name> sententia, quod forma sensus
          communis indeterminata, formalior est determinantibus ipsum, et est una secundum formam et
          plures secundum materiam. Et similiter est in intellectibus speculativis : omnes enim unum
          sunt secundum formam intellectualitatis, et multi sunt secundum determinantia : quia
          universale non determinatur nisi secundum comparationem ad id cujus est universale, et a
          quo abstrahitur per intellectum : uniens autem multa in actu non semper est magis formale
          unitis. Et ex hoc ulterius patet intellectus verbi in quo conveniunt probatiores
          Peripatetici, quod scilicet speculativi intellectus sunt unum secundum quod intellectus
          sunt et non multiplicantur nisi secundum comparationem ad ea quorum sunt intellectus.
          Tantum igitur dictum in determinatione dicti Anaxagorae quod intellectus est separatus, et
          immixtus, et non hoc aliquid, et impassibilis.</p>
      </div>
    </body>
  </text>
</TEI>