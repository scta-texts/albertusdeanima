<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT IX.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT IX.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t2c9">
        <head xml:id="admda-l1t2c9-Hd1e128">CAPUT IX.</head>
        <head xml:id="admda-l1t2c9-Hd1e131" type="question-title">De solutione objectionis qua videtur ex alterantibus probari,
          quod anima movetur per se physice : et in illo est bona demonstratio de intellectualis
          animae immortalitate.</head>
        <p xml:id="admda-l1t2c9-d1e134">Rationalius autem aliquis accipiet dubitationem an moveatur considerans <pb ed="#B5" n="164"/> <cb ed="#B5" n="a"/> ea quae nunc inducuntur : ex illis enim anima secundum
          seipsam moveri forte videbitur alicui motu physico, qui est alteratio, et qui etiam est in
          aliquibus cum motu locali : dicimus enim animam tristari, gaudere, confidere, sperare, et
          timere, amplius autem irasci, et sentire. Haec autem omnia motus dicere videntur : et cum
          haec insint animae et secundum ipsa, forte videbitur alicui moveri animam. Sunt enim omnia
          ista passiones sive passibiles qualitates illatae : et secundum istas diximus alterari
          physice in VII Physicorum.</p>
        <p xml:id="admda-l1t2c9-d1e141">Sed absque dubio non necessario sequitur ex his, quod alteretur anima secundum se : quia
          haec non sunt in anima, sed potius ab anima in corpore, vel in corporis aliqua parte quae
          movetur istis passionibus quae inductae sunt. Si enim inter alia quam maxime gaudere,
          dolere, aut intelligere possibili intellectu qui venit de ignorantia in scientiam, sunt
          motus physici, tunc magis contingit moveri unumquodque membrum quam animam secundum se.
          Sed moveri sic ab anima est, sicut irasci, aut timere, ex eo quod ex aliqua causa anima
          sic vel aliter cor moveat. Quando enim irascitur, primo anima movet cor secundum systolen
          propter conturbationem, et secundo secundum diastolem propter nocumentum repellendum.
          Quando autem timet, tunc movet secundum systolem continue. Intelligere autem secundum
          intellectum possibilem forsitan aut est hujusmodi, quod non sine motu cujusdam partis
          corporis expletur, aut forsitan est alterum quoddam : quoniam secundum quod communicat ei
          quod communicat corpori, non fit sine motu cujusdam partis corporis. Secundum autem quod
          est in se virtus non communicans, fit sine motu corporis, sicut in parte supra diximus :
          et adhuc in parte inferius in sequentibus tertii libri hujus <cb ed="#B5" n="b"/>
          <!-- 164 b --> scientiae dicemus. Eorum autem quae fiunt cum motu corporis, quaedam quidem
          fiunt in eo quod secundum locum movetur, quia systoles et diastoles fiunt in eo quod cor
          in loco movetur constringendo se et aperiendo. Quaedam autem fiunt secundum alterationem,
          sicut motus qui est in ipsis passionibus, calefacto sanguine vel infrigidato.</p>
        <p xml:id="admda-l1t2c9-d1e148">Dicere autem quod ipsa anima secundum seipsam moveatur irascendo, simile est ac si quis
          dicat animam secundum se moveri texendo vel aedificando. Cum enim aliquis texit vel
          aedificat, est ab anima motus, et id quod subjicitur motui, et id quod movetur, est manus,
          vel pes, vel aliquod aliorum membrorum exteriorum. Et similiter quando irascitur vel
          timet, vel gaudet, est ab anima motus : et quod subjicitur motui, est cor, vel alterum
          membrum interius quod movetur. Et ideo hoc non facit plus anima quam illud : quia ista non
          differunt nisi in hoc quod in istis movetur membrum in occultum : et ideo vulgus credit,
          quod in istis moveatur anima. In illis autem vident moveri membra exteriora : et ideo
          dicunt in talibus moveri corpus, vel conjunctum ex corpore et anima. Melius autem dicitur
          sine dubio non animam misereri, aut addiscere, aut intelligere, sed hominem totum per
          animam : quia motus et actiones proprie conjunctorum sunt secundum potentias et per
          potentias naturales, quae insunt aliquando animae, aliquando corpori. Quod autem dico
          hominem moveri in anima vel per animam, non significat rei motum esse in anima vel per
          animam, tanquam motus in anima existat tanquam in subjecto quod movetur, sed fiunt motus
          illi dupliciter. Aliquando enim pertingunt ab exterioribus usque ad ipsam : aliquando
          autem sunt ab ipsa, ut sensus qui est motus sensibilium specierum, est pertingens ab
          exterioribus usque ad animam. Remi<pb ed="#B5" n="165"/> <cb ed="#B5" n="a"/>niscentia
          autem et memoria incipiunt ab anima, et veniunt usque ad motus sensibilium specierum, qui
          sunt in organis sensuum, et usque ad quietes sensuum : eo quod sensus non semper movent
          secundum actum.</p>
        <p xml:id="admda-l1t2c9-d1e156">Sed intellectus possibilis quo est omnia intelligibilia fieri, est substantia quaedam
          separata, et videtur non corrumpi aliquo modo corporis corruptione. Quod sic
          demonstratione probatur : accipiatur enim a praehabitis intellectum esse potentiam
          intellectuali forma determinatam ad ens in natura quod est ante corporeitatem. Omnis enim
          potentia qua est aliquid fieri, si debeat esse aliquid in natura, necesse est quod sit per
          formam dantem esse illi rei naturali distincta et determinata : et hujus probationis
          veritas est in omnibus absque contradictione et instantia. Intellectus autem possibilis
          est potentia qua est omnia fieri secundum intellectum, sicut in tertio hujus scientiae
          libro probabitur. Cum ergo sit in natura ista potentia, ipsa forma quae est
          intellectualitas determinata est et distincta : ergo est substantia quaedam separata :
          quia omne separatum in genere substantiae habens potentiam et actum in seipso, est
          substantia : habetur autem per praehabita, quod ipsa est incorporea ante quantitatem
          corporis et contrarietatem secundum naturam existens, licet non praecedat ipsum tempore.
          Inde arguitur sic : nihil eorum quae secundum naturam sunt praecedentia quaedam alia,
          corrumpuntur corruptione eorum quae sequuntur ipsum : intellectus autem sive anima
          intellectualis sic se habet ad corpus physicum : ergo impossibile est eam corrumpi
          corporis physici corruptione. Attendendum autem est, quod Plato propter istam <choice>
          <orig>demonstrationam</orig> <reg>demonstrationem</reg> </choice> dixit animam ante
          corpora secundum tempus fuisse, et secutus est eum in hoc Gregorius Nicenus. Hoc autem
          minus est concedendum, sed inferius hoc <cb ed="#B5" n="b"/>
          <!-- 165 b --> improbabitur. Est autem persuasio quae post demonstrationem inducitur :
          quia si intellectus possibilis corrumperetur corporis corruptione, oportet etiam, quod
          alteraretur corporis alteratione, sicut videmus alterari visum et auditum et omnes
          virtutes, quarum est communicatio cum corpore, licet hoc per accidens conveniat ipsis
          virtutibus, per se autem convenit organis ipsarum. Si autem sic alteraretur intellectus,
          hoc esset maxime a debilitate quae est a destitutione corruptionis secundum naturam, et
          haec est debilitas senii. In illa autem debilitantur virtutes animae : sed debilitas illa
          non per se accidit virtutibus quae operantur in organis, sed organis ipsis, sicut diximus
          : quoniam si senex accipiat per medicinam vel aliam compositionem oculum hujusmodi qui est
          clarus et purus, ipse videbit sicut juvenis : ergo haec debilitas quae non redundat ad
          virtutem animae nisi per organum, nullo modo attingit virtutem incorpoream, cujus nullum
          est organum omnino : talis autem virtus est intellectus possibilis, sicut supra probatum
          est. Senium enim non est in sustinendo aliquid animam, sed in sustinendo aliquid corpus in
          quo est anima, sicut et ebrietas et quaedam aliae infirmitates quae oppilant rationem, non
          faciunt hoc nisi per alterationes quae alterant corpus, sicut spiritum animalem, et
          cerebrum, et hujusmodi partes alias a quibus accipit intellectus species intelligibiles.
          Et haec est simpliciter causa, quod mox quidam delirant ex inordinatione et dissolutione
          corporis, in quo est phantasia a qua accipit intellectus : quoniam, sicut diximus
          superius, tametsi intellectus non communicet cum corpore, communicat tamen cum eo quod
          communicat corpori : et quia sic intellectus est separatus, ideo dixerunt quidam quod ipse
          non movetur per accidens motu corporis. Quod nos verum non esse dijudicamus, quoniam unam
          substantiam dicimus esse animam intellectualem, ex qua fluunt quaedam potentiae quae
          <choice> <orig>snut</orig> <reg>sunt</reg> </choice> virtutes in corpore <pb ed="#B5" n="166"/> <cb ed="#B5" n="a"/> et communicantes corpori : quaedam autem non sunt virtutes
          in corpore quae sunt separatae : propter quod est in corpore anima intellectualis, sicut
          determinata et distincta in ipso, non quidem sicut locatum in loco, sed sicut forma est in
          sua materia, et motor in suo moto quod movetur, nihil est extra id quod movetur : et ideo
          movetur motu corporis.</p>
        <p xml:id="admda-l1t2c9-d1e186">Istius tamen intellectus possibilis intelligere consumitur in senio et morte debilitatur,
          sicut diximus de deliratione senum, alio quodam quod non est suum organum corrupto vel
          debilitato : et hoc est organum phantasiae et imaginationis, cum quibus communicat
          intellectus possibilis secundum actum intelligendo : ipsum autem intellectivum secundum se
          impassibile est, sicut probatum est prius. Intelligere autem secundum actum et amare, quod
          est passio concupiscibilis, cujus contrarium est odire, non sunt passiones aut opera
          intellectus secundum se sumpti, etsi enim sine intellectu non sint, tamen sunt passiones
          aliarum virium animae quae habent intellectus ordinem, et sunt in ipsis secundum quod
          participant aliqualiter intellectu : et ideo sunt hujusmodi vel illius sensibilis virtutis
          habentis intellectum secundum resultationem secundum quod habent ipsum : quia aliter
          amare, et odire, et confidere, et alia quae supra inducta sunt, non essent ordinabilia ad
          honestum et turpe in moribus : propter quod dicit <name ref="#Aristotle">Aristoteles</name> in fine primi Ethicorum, quod rationale est duplex, quod scilicet per
          essentiam est rationale, et quod participat aliqualiter ratione, ut obediens et suasibile
          a ratione existens. Et ideo corruptis his viribus propter corruptionem organi sui neque
          reminiscitur aliquis, neque amat. Istae enim passiones et operationes non erant
          intellectus secundum se, sed erant conjuncti animae cum corpore, quae <cb ed="#B5" n="b"/>
          <!-- 166 b --> sunt vires communicantes corpori, ut praedictum est. Intellectus autem
          secundum <choice> <orig>seforsitan</orig> <reg>se forsitan</reg> </choice> est divinum
          aliquid et impassibile quod separatur a corpore, et tunc habebit alterius modi
          intelligere, et alias delectationes quibus nihil est contrarium. Sed de hoc hic loqui non
          possumus : altioris enim eget inquisitionis quam, Deo volente, in prima philosophia
          perficiemus. Redeuntes autem ad id unde ratio nostra est, dicimus ex omnibus inductis
          manifestum esse, quod anima nullo modo motus per se movetur et physice. Si autem anima
          penitus non movetur, tunc manifestum est quoniam neque a seipsa moveri potest.</p>
      </div>
    </body>
  </text>
</TEI>