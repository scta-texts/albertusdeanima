<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT V.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT V.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t4c5">
        <head xml:id="admda-l3t4c5-Hd1e128">CAPUT V.</head>
        <head xml:id="admda-l3t4c5-Hd1e131" type="question-title">Qualiter unum specie sunt moventia et plura secundum
          substantiam.</head>
        <p xml:id="admda-l3t4c5-d1e134">Sicut autem intellectus est propter aliquid, ita omnis appetitus est propter aliquid quod
          non habet appetens : vel si appetit quod habet, appetit illud secundum quod non habet,
          sicut appetitur delectabile habitum aliquando non secundum quod est habitum, sed ut
          continuetur, vel ut alio modo habeatur : eo quod contingat pluribus modis haberi idem : et
          iste appetitus quo appetimus secundum actum, non practici intellectus est, ut potentia ex
          qua eliciatur appetere, sed potius est id quod est ultimum in ordine moventium, et
          proximum motui, hoc est principium motus et actionis : et ideo appetitiva est potentia
          distincta ab intellectu, et est illa quae post intellectus vel phantasiae motum et
          actionem sequitur, movendo lacertos et musculos ad motum perficiendum. Et ideo cum ad
          motum animalem qui sic fit per intentionem, non exigantur nisi haec duo, decernens
          scilicet et prosequens, rationabiliter videntur haec duo moventia, appetitus videlicet et
          intelligentia practica in homine. Appetitivum enim per speciem appetibilis movet sicut
          ultimum motus principium. Et intelligentia movet propter appetibile : quia intelligentia
          secundum quod est cognitio quaedam, non movet, sed potius per hoc quod principium primum
          intelligibile movens est appetitivum. Si autem non apprehenderet appetibile, et non
          traheretur ab appetitu, intelligentia non moveret, sed potius de<cb ed="#B5" n="b"/>
          <!-- 401 b -->cerneret non esse fugiendum, aut insequendum ut appetibile.</p>
        <p xml:id="admda-l3t4c5-d1e141">Similiter autem est in his in quibus phantasia movet : quia animalia bruta intellectus
          practici phantasia utuntur, quae practica dicitur sicut intellectus, quia videt propter
          aliquid quod est extra, et quia apprehendit speciem ut operabile vel appetibile, et quia
          est forma operativa, et quia causa rei etiam, quae de formis practicis jam ante
          determinavimus. Haec igitur phantasia non movet sine specie appetibilis secundum quod est
          appetibile : appetibile autem in eo quod appetibile trahit et inclinat appetitum : ergo
          etiam phantasia sicut et intellectus, movetur per hoc quod miscetur appetitivae : et sic
          possumus dicere quod unum specie motivum est, et hoc est appetitivum. Quocumque enim est
          modo phantasia decernens, est motum propter appetitum : appetitus autem movens est propter
          appetibile : specie igitur sunt unum, et duo in subjectis. Similiter autem aliquando
          intellectus cum appetitu movet, et ideo etiam est unus specie motus, et non duo, nec unus
          compositus. Si enim daretur quod duo specie esset intellectus et appetitus quando movent,
          et quod eorum sit motus simulis, et sit tamen unus motus, et cum hoc per se sit, quod
          unius motoris simplicis non est nisi unus motus, oporteret dicere quod intellectus
          practicus et appetitus moverent secundum unum aliquid quod est commune utrique : et ex hoc
          sequeretur quod motus secundum locum per se esset illis communis, et per accidens esset
          intellectus practici : et similiter per accidens esset ipsius appetitus, sicut habere tres
          angulos per se est trianguli, et per accidens convenit isosceli. Sed secundum hoc non vere
          essent moventia intellectus et appetitus. Oportet igitur quod sit utriusque, sed unius
          propter alterum. In nullo enim motu intellectus videtur esse movens <pb ed="#B5" n="402"/>
          <cb ed="#B5" n="a"/> sine appetitu tam in rationabilibus quam in irrationabilibus.</p>
        <p xml:id="admda-l3t4c5-d1e148">Appetitus enim commune quoddam est ad rationalem appetitum et ad irrationalem : quoniam
          voluntas quae solius est rationis, est appetitus rationalis. Cujus causa est, quia
          voluntas quoddam liberrimum est in anima : et illa quae tantum per nos incoacte omnino
          facimus, ex voluntate dicimur facere. Libertas autem omnimoda non est in his quae obligata
          sunt materiae : et ideo in sensibili proprie voluntas non est : et si dicantur bruta
          animalia volentia aliquando, abusio fit vocabuli : quia voluntas eorum pro appetitu vel
          desiderio sensibili accipitur. In ista enim voluntate tota libertas est : quod ex hoc
          patet, quia cum coactio ad aliquid agendum, vel in aliquid consentiendum, fiat ex tribus
          causis, quarum una est violentia exterior, secunda autem obligatio ad materiam in qua est,
          tertia autem est per rationem et syllogismum per quem ratio cogatur ad consensum verum :
          ab omnibus autem his coactionibus deobligata est voluntas. Cadente enim coactione exterius
          in corpus, libera manet voluntas et dissentit interius ab his ad quae cogitur extra in
          opere. Similiter non est virtus organica : et ideo non agitur et impellitur a natura,
          quemadmodum bruta ad opus aguntur. Similiter autem post conclusionem de aliquo faciendo
          quod de necessitate probatum est, voluntas adhuc est libera ad hoc volendum vel non, et
          saepe non vult hoc ipsum. Haec enim tota et sola causa est sui tantum : solum enim haec
          sufficit ad volendum aliquid in quod consentit voluntas, quia volumus illud sine omni alia
          causa : et ideo regnum voluntatis simile est regno tyranni : quoniam leges edit ad
          libitum, et non ex aliqua causa utilitatis reipublicae, quod sonat proverbium quod
          dicit,</p>
        <p xml:id="admda-l3t4c5-d1e152">Sic volo, sic jubeo, sit pro ratione voluntas.</p>
        <p xml:id="admda-l3t4c5-d1e155">Regnum autem intellectus practici simile est monarchiae in qua rex sapiens <cb ed="#B5" n="b"/>
          <!-- 402 b --> dominatur, nihil omnino decernens nisi secundum rationem utilitatis
          reipublicae. Haec igitur voluntas constat, quod est appetitus quidam. Et cum rationale
          moveatur, sicut dictum est, secundum appetitum, tunc non movetur secundum liberam
          voluntatem. Appetitus enim movet extra ad appetibile. Et haec est causa, quod omnis
          appetitus est cum quodam affectu concupiscentiae quae est rei exterioris. Et ex his patet
          quod intellectus et phantasia sunt moventia propter appetitum : et quod in omni motu
          exiguntur ad minus duo moventia, quorum unum nuntiat de motu, et alterum prosequitur. Unum
          igitur sunt specie moventia, duo autem per subjectum efficientia motum, et tria genere,
          intellectus, phantasia, appetitus, et in rationali anima appetitus est voluntas
          libera.</p>
      </div>
    </body>
  </text>
</TEI>