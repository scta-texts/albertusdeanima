<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XXV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XXV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c25">
        <head xml:id="admda-l2t3c25-Hd1e128">CAPUT XXV.</head>
        <head xml:id="admda-l2t3c25-Hd1e131" type="question-title">Qualiter odor se habet ad olfactum et ad medium, et utrum sit
          evaporatio fumalis.</head>
        <p xml:id="admda-l2t3c25-d1e134">Sicut esse diximus auditum comparatum ad suum sensibile, sic est quilibet sensus se
          habens ad sui sensibilis primas differentias : auditus enim est audibilis et non
          audibilis, visus visibilis et non-visibilis, et similiter etiam olfactus est odorabilis et
          non odorabilis. Non odorabile autem sive inodorabile dicitur tripliciter, scilicet quod
          impossibile est habere odorem, quod sentiatur odoris privatione, <pb ed="#B5" n="277"/>
          <cb ed="#B5" n="a"/> sicut simplicia : et dicitur non odorabile, quod parvum habet odorem
          vix comprehensibilem per bonum olfactum : et dicitur inodorabile, quod habet odorem
          pravum, aut quia foetidum est, aut quia corrumpens est, sicut sunt odores <choice>
          <orig>qnorumdam</orig> <reg>quorumdam</reg> </choice> venenorum et cadaverum
          corrumpentium. His autem modis et ingustabile dicitur.</p>
        <p xml:id="admda-l2t3c25-d1e150">Similiter autem olfactus est per medium distans quod est aer vel aqua, sicut et duo
          sensus, de quibus jam supra determinatum est : aquatica enim animalia propter eamdem
          causam videntur habere odoris sensum, sicut et animalium sanguinem habentia : in omnibus
          enim his unum signum est, quod olfactum habeant : eo quod a longe currunt ad alimentum,
          cum non moveant nisi ab odore.</p>
        <p xml:id="admda-l2t3c25-d1e153">Propter hoc etiam falsum est quod dicit Plato, quod scilicet odor sit fumalis evaporatio
          rei odorabilis : et hanc Platonis opinionem ponit et improbat <name ref="#Aristotle">Aristoteles</name> in libro de sensu et sensato, et ibi etiam nos eamdem improbamus vel
          improbabimus. Sed hoc mirandum est quod quidam antecessorum nostrorum dicunt <name ref="#Aristotle">Aristotelem</name> sentire quod odor sit fumalis evaporatio, cum omnino
          <name ref="#Aristotle">Aristoteles</name> illud improbet : unde non est dubium illos <name ref="#Aristotle">Aristotelem</name> non intellexisse. Signum autem quod odor non sit
          evaporatio fumalis, est quod fumus est quaedam pars substantialis subtilis fumantis
          corporis resoluta ex ipso : propter quod fumans levius efficitur quando multum fumaverit :
          materiae enim generabilium major extensio et raritas quam potest habere, est in forma
          ignis. Dicamus igitur quod ex uno pugillo terrae fiant per rarefactionem mille pugilli
          ignis : eo quod corpus rarius majorem habet quantitatem : pars autem quae fumat et in
          fumum resolvitur <cb ed="#B5" n="b"/>
          <!-- 277 b --> ex aliquo odorifero, non est quantitas pugilli : nec fumus est ita
          extenuatus sicut substantia ignis. Diximus autem quod sensata sphaerice in circuitu
          generantur : diffunditur autem odor alicujus in circuitu per quingentas leucas ad minus :
          cum autem a centro rei odoriferae distet odor diffusus per quingentas leucas, tunc
          diametri sphaerici odoris sunt mille leucarum in circuitu : et replet odor sphaerice
          diffusus totum spatium illud : si igitur esset fumalis evaporatio, oporteret quod fumosa
          pars rarefieret spatio mille leucarum non linealiter, sed sphaerice in longum, latum et
          profundum : tanta autem materia non habet tantam extensionem, nec etiam sub forma ignis :
          ergo fumosa pars incomparabiliter rarior esset igne, quod est impossibile : falsum est
          igitur quod odor sit fumalis evaporatio. Quod autem ad spatium aliquando extendatur,
          experimento constat : caede enim grandi facta in terra Graecorum, advenerunt ad cadavera
          vultures et tigrides ab odore tracti, qui nunquam ante in terra illa visi fuerant : et
          locus propinquior, ubi antea fuerant visi, a loco caedis distabat spatio quingentarum
          leucarum. Aliud autem experimentum est, quod in aqua missa parva parte camphorae,
          inficitur aqua multo longius quam camphora per fumum posset extendi : sicut igitur diximus
          quod omnes species sensibilis per esse spirituale et intentionale se multiplicant in
          medio, ita et odor. Et ideo sine omni materia rei odorabilis diffunditur in medio sola
          qualitas odoris. Si enim in summo diffunderetur, tunc materia veniret ad sensum, et non
          esset necessarium medium ad sensum, sed esset propter bene esse : et hoc nos supra
          improbavimus : sensus enim secundum hoc non esset susceptivus speciei tantum, secundum
          quod est species, sed potius secundum hoc esse quod habet in materia : et hoc nos inferius
          omnino ostendemus fore falsum. Adhuc au<pb ed="#B5" n="278"/> <cb ed="#B5" n="a"/>tem non
          esset sensibile per se motivum sensus, sed per aliud suae materiae, quod omnino falsum
          est, sicut supra est probatum. Etiam haec moverunt <name ref="#Aristotle">Aristotelem</name> ad hoc quod dixit odorem non esse fumalem evaporationem.</p>
        <p xml:id="admda-l2t3c25-d1e181"> <name ref="#Avicenna">Avicenna</name> autem sequens Platonem dicit odorem non sine
          evaporatione diffundi, et concedit medium sensus non esse necessarium ad hoc quod sit
          sensus secundum actum, sed ad bene esse ipsius : et ideo dicit quod si aliquod sensibile
          conjungi posset sensui, secundum esse spirituale sine medio, tunc non exigeret medium : et
          tale dicit esse evaporationem : quia illa est spiritualis, et odor in ipsa est secundum
          esse spirituale. Ad experimenta autem dicit, quod per geometriam in scientia visus scitur,
          quod visus extenditur ad loca longiora quando exaltatur oculus videns : aves autem
          vultures, et tigrides aves, quae sunt aquilae variae, altissimae super eminentias montium
          volant, et ideo longissime vident. Adhuc autem poterat esse, quod venti validi illuc
          detulerunt odores cum evaporatione fumali. Signum ponit ejus quod dicit, quod pomum quod
          diu odoratur, per exsuctionem odoris levius efficitur, et citius corrumpitur. Similiter
          autem quod odores venenosi necant homines et animalia, quod non facerent si solae et
          simplices essent qualitatum intentiones.</p>
        <p xml:id="admda-l2t3c25-d1e187">Quidam autem utriusque volentes satisfacere opinionibus, dicunt quod duplex est
          evaporatio : quaedam spiritualis, et quaedam materialis : et quod odor est evaporatio
          spiritualis et non materialis. Et isti ignorant dicta sua : quia si vocant spiritualem
          evaporationem corpus rarum et tenue, sicut est aer, tunc omnis evaporatio spiritualis est.
          Si autem vocant evaporationem spiritualem alterationem medii, quae fit sola et simplici
          qualitate odoris, tunc non salvant Platonem, quia ipse negat hoc : et insuper improprie
          loquuntur, quia spiritus in physica corpus est subtile et aereum.</p>
        <p xml:id="admda-l2t3c25-d1e190"> <cb ed="#B5" n="b"/>
          <!-- 278 b --> Et ideo nobis videtur Aristoteli et Averroi fore consentiendum, non propter
          experimenta, sed propter rationes inductas, et quod Plato et <name ref="#Avicenna">Avicenna</name> in hac parte non bene dixerunt. Quod autem odores corrumpunt aliquando,
          hoc sine dubio est, ideo quia ingrediuntur per poros occultos et apertos ad interiora
          animalium cum evaporatione corporis venenosi, et evaporatio illa confortat odorem : sed
          non ipsa tantum agit eum, sed potius medii alteratio quae est a qualitate odoris
          simplicis. Quoniam autem evaporatio est spiritualis sicut et medium, ideo aliquando est
          loco medii, et defertur ad instrumentum odorandi in odoratu : materia enim odoris non est
          fumalis evaporatio nisi in medio, et non in odorifero : cum autem venit ad olfactum, non
          agit in ipsum per esse materiale, sed per esse intentionale quod habet in eo in quantum
          est medium, et non subjectum ejus secundum esse materiale.</p>
      </div>
    </body>
  </text>
</TEI>