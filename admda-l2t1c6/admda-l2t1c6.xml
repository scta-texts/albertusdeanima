<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT VI.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT VI.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t1c6">
        <head xml:id="admda-l2t1c6-Hd1e128">CAPUT VI.</head>
        <head xml:id="admda-l2t1c6-Hd1e131" type="question-title">De diffinitione animae dicente propter quid.</head>
        <p xml:id="admda-l2t1c6-d1e134">Dicamus igitur principium accipientes hujus intentionis ad investigandam diffinitionem
          dicentem propter quid, ut determinemus et distinguamus animatum ab inanimato in vivendo :
          quia vivere est essentialis actus animae omnem ani<pb ed="#B5" n="202"/> <cb ed="#B5" n="a"/>mam consequens : vivere enim dicitur multipliciter, eo quod multa sunt principia
          vivendi, quorum si unum solum insit, vivere dicimus. Dicitur enim vivere intellectus, et
          sensus, et motus, et status secundum locum, adhuc autem motus alimenti, et secundum
          augmentum, et detrimentum. Quodcumque enim horum inesse dicatur, vitam inesse dicimus.</p>
        <p xml:id="admda-l2t1c6-d1e141">Propter quod et vegetabilia omnino vivere dicuntur, eo quod in seipsis <choice>
          <orig>habant</orig> <reg>habent</reg> </choice> talem potentiam habitualem et perfectam,
          quae principium est vitae secundum actum, per quod principium vitae augmentum et
          detrimentum suscipiunt, non movente aliqua forma elementali. Illa enim esset aut corporis
          levis, aut corporis gravis : et si esset levis, tunc moveretur tantum sursum : et si autem
          esset gravis, tunc moveretur tantum deorsum. Et hoc faceret sive esset corporis simplicis,
          sive compositi. Corpus enim simplex habet motum simplicem, et corpus compositum insequitur
          motum simplicis in ipso dominantis, sicut dictum est in Coelo et Mundo. Nunc autem
          alimentum et augmentum vel decrementum movetur secundum contrarios locos, scilicet sursum,
          et deorsum, et ante, et retro, et dextrorsum, et sinistrorsum, quod haud posset esse, nisi
          movens esset forma quae est altior quam illa quae attingit naturam corporis : hoc autem
          est anima. Motus ergo illi sunt ab anima. Non enim sursum augentur tantum corpora, deorsum
          autem non, sed aequaliter in utroque loco, et universaliter vivere dicuntur quaecumque
          aluntur. Illa enim tamdiu vivunt, quamdiu possunt accipere alimentum. Hujus autem
          principium vitae vegetabilis est anima.</p>
        <p xml:id="admda-l2t1c6-d1e153"> <cb ed="#B5" n="b"/>
          <!-- 202 b --> Et hoc quidem ab aliis possibile est separari loco et subjecto, sed alia
          principia vitae quae sunt secundum locum motivum, et sensitivum, et intellectivum,
          impossibile est separari ab isto in genere mortalium. In immortalibus enim sicut in
          corporibus coelestibus, secundum Peripateticorum opinionem, est vita intellectiva separata
          a sensu, et nutritiva, et vegetativa. Hoc autem manifestum est in his quae vegetantur,
          quae vegetabilia vocamus, sicut plantas : quia illis nec unam aliam animae potentiam
          videmus inesse, nisi tres quae sunt principia vegetabilis, quae sunt nutritiva,
          augmentativa et generativa.</p>
        <p xml:id="admda-l2t1c6-d1e161">Igitur vivere in his quae vivunt solum inest, propter hoc principium quod vocamus animam
          vegetabilem. Animal autem habet vitam propter primum sensum, qui animal facit animal.
          Primus autem sensus est, posito quo inesse quocumque alio, ipse inesse necessario ponitur.
          Hujus autem ratio est, quia etiam illa quae non moventur de loco ad locum, sed manent uni
          loco adhaerentia, si sensum habeant, dicimus ipsa esse animalia, et non solummodo
          viventia. Multa enim animalia sunt immobilia secundum locum, sicut spongia marina, et
          quaedam ostrea conchilia quae habent sensum, et tamen secundum locum non moventur.</p>
        <p xml:id="admda-l2t1c6-d1e164">Sensus autem primus propter quem animal est animal, est sensus tactus. Hoc enim posito,
          non necesse est aliquem aliorum inesse, sed aliis sensibus existentibus in aliquo, necesse
          est et hunc inesse, sicut se habet vegetativum ad sensitivum. Vegetativum enim dicimus
          esse hujusmodi principium vitae et animam, qua et vegetabilia participant. Sed animalia
          omnia ad minus habent sensum tactus : propter quod tactus non tantum <pb ed="#B5" n="203"/> <cb ed="#B5" n="a"/> est unus de numero quinque sensuum particularium, sed etiam
          differentia et forma constituens et faciens animal.</p>
        <p xml:id="admda-l2t1c6-d1e171">Propter quam autem causam utrumque istorum accidit, quod scilicet vegetativum separatur a
          sensitivo, et tactus a reliquis sensibus, posterius in hoc eodem libro dicemus. Nunc autem
          hoc dixisse sufficiat, quod anima omnium modorum vitae sit principium, et divisa est et
          determinata his, scilicet vegetativo, sensitivo, et intellectivo, et motivo secundum
          locum. Ista autem pro tanto videntur determinare animam : quia sunt principia vivendi,
          quae aliquando separata ab invicem in diversis inveniuntur. Quaedam enim sunt vegetativa
          tantum, et quaedam vegetativa et sensitiva, et quaedam cum his moventur secundum locum, et
          quaedam cum his habent intellectum.</p>
        <p xml:id="admda-l2t1c6-d1e174">Est autem hic sciendum, quod vivere est actus essentialis animae, qui supponitur ut
          fundamentum in omni opere suo : et hoc patet, quia omnis anima actum hunc effluit in
          corpus quod animat, et a principaliori membro corporis, hoc est, a corde vel ab eo quod
          est loco cordis, influit ipsum : et ideo viventibus est esse. Quia cum anima ut forma det
          esse ei cujus est anima, non dat ei nisi per vitam : et hoc dupliciter potest considerari,
          scilicet prout est ab anima, et prout est in corpore. Et prout est ab anima, sic est
          essentialis actus ejusdem : prout autem est in corpore : sic est formaliter adhaerens
          corpori : ab eo dicitur caro viva et corpus vivum : et sic de qualibet parte, quia omnis
          pars alimentum accipiens vivit : sed non omnis pars formaliter sentit, quia ossa non
          sentiunt, et tamen vivunt. Anima autem etiam in se dicit vivere causaliter : quia est
          causa vitae, et viva in seipsa, sicut lux dicitur luminosa et causa luminis : et propter
          hoc etiam superiora dicuntur vivere nobiliori vita, quia nihil est in ea ex parte motoris
          vel mo<cb ed="#B5" n="b"/>
          <!-- 203 b -->bilis, quod sit vitae contrarium vel differenter participans vitam, sicut
          est in mortalibus, in quibus multa vitae sunt contraria differenter participantia vitam,
          sicut sunt ossa, nervi, caro, pili, quae vitam diversis actibus animae participant. Est
          enim actus animae vitae continuus, et esse dans corpori vivo : sicut enim esse generaliter
          est actus essentiae in eo quod vere et secundum actum est, ita vivere est actus animae in
          eo quod animatum est. Propter quod peccatum est in diffinitione vitae Dionysii Philosophi,
          qui vitam dixit esse motum generis nutribilis naturam assequens. Non enim generis
          nutribilis tantum est, sed omnis animae in <choice> <orig>coranimatum</orig> <reg>corpus
          animatum</reg> </choice>, et a principiali membro quod est cor, vel id quod est loco
          cordis in omnibus vivis : et quia continuus fluxus est, propter hoc dixerunt quidam, quod
          est potius in fieri quam in esse quieto : quoniam sicut lumen quod est actus perspicui,
          continue influitur ei a sole quando est dies, ita dicunt quod continuus fluxus est vitae
          ab anima in vivum : et figuratur ille continuus motus instrumento vitae secundum diastolem
          et systolem : et videmus mortificari membra ad quae non fluit spiritus vitae a corde. Haec
          igitur de vita quae est continuus actus animae in corpus, dicta sint.</p>
      </div>
    </body>
  </text>
</TEI>