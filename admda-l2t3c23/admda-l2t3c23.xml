<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XXIII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XXIII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c23">
        <head xml:id="admda-l2t3c23-Hd1e128">CAPUT XXIII.</head>
        <head xml:id="admda-l2t3c23-Hd1e131" type="question-title">Quare homo non bene odorat, sed bene tangit, et ideo
          prudens.</head>
        <p xml:id="admda-l2t3c23-d1e134">De odore autem et de olfactu minus bene determinabile est, quam de supra dictis sensibus.
          Licet enim homo habeat ingenium per quod possit excitare odores, et conferre de
          differentiis eorum plus quam aliud animalium, tamen in organo odoratus non bene sentit
          odores : et ideo non est manifestum homini per sensum, quale quid sit odor, sicut
          manifestum est quale quid sit sonus, et quale quid color. Causa autem hujus ad scientiam
          libri de Animalibus pertinet : sed tamen propter doctrinae bonitatem etiam hic aliquid
          dicetur. Est enim causa hujus, quod homo inter caetera animalia ma<pb ed="#B5" n="274"/>
          <cb ed="#B5" n="a"/>jus habet cerebrum, et majus caput proportione sui corporis : cerebrum
          autem humidum et frigidum est : id autem quod connaturale est odori, siccum et calidum
          esse oportet. Quod autem cerebrum hominis sit frigidum et humidum respectu aliorum
          animalium, indicat longitudo dormitionis hominis : diutius enim et saepius dormit homo
          caeteris animalibus, ita quod quasi medietas vitae hominis somno deputatur : et ideo non
          per accidens propter defluentia reumata, ut quidam dicunt, homo male odorat, sed
          naturaliter ex ipsa cerebri quantitate et complexione. Propter quod animalia sicca
          habentia cerebra, sicut canes qui breves habent nasos, et vultures, et tigrides, bene
          odorant. Causa igitur quod odor non bene determinabilis est quale quid sit, est quia
          sensum odoratus habet homo incertiorem animalibus aliis et aliis sensibus, et habet eum
          aliis animalibus multis deteriorem. Prave enim sive debiliter homo odorat : cujus signum
          est, quia differentias quas ad sapores non refert, non discernit in odore subtiliter, sed
          excellentias tantum percipit, quarum una est cum laetitia quae est redolens sive bene
          odorans : alia autem cum tristitia quae est foetens, sive male odorans : medias autem non
          considerat differentias, sicut non existente sibi certo eo quo sicut agente sentimus in
          hoc sensu.</p>
        <p xml:id="admda-l2t3c23-d1e141">Rationale autem est et sic esse hominem odorantem, sicut sunt quaedam animalia videntia :
          animalia enim aquatica duros oculos habentia, non sentiunt bene colores, et differentiae
          colorum mediorum non sunt his manifestae valde, sed excellentias sentiunt, quae cum
          terrore sunt et non terrore : quoniam excellentia visibilis cum terrore immutat oculum,
          praecipue multum humidum humiditate aliena : quoniam haec humiditas movetur et discurrit
          in oculo, et foramina lucis vel <cb ed="#B5" n="b"/>
          <!-- 274 b --> albedinis intensae receptiva diffundit et divaricat, et facit magnae et
          monstruosae quantitatem : et ideo cum terrore videt quod videt. Hanc autem humiditatem
          habent in oculis aquatica magnos et duros oculos habentia. Indicat autem id hoc quod
          accidit in homine : si enim homo indigesta humiditate in oculis discurrente post somnum
          subito candelae lumen videat, videbitur lumen esse magnae coruscationis vel magni
          incendii, et terretur ad visum. Alia autem his opposita vident talia animalia sine terrore
          propter malitiam sui visus. Sic autem et hominum genus sentit odores quoad hoc quod non
          valde manifestae sunt sibi odorum mediae differentiae : sed tamen differentias quas in
          natura odorum non permanifeste sentit, ingenio adjutus potius quam olfactu, secundum
          analogiam ad sapores gustus distinguit et accipit per similitudinem species saporum cum
          speciebus illis quae sunt odorum.</p>
        <p xml:id="admda-l2t3c23-d1e148">Hoc enim modo juvatur optime in odorum differentiis cognoscendis, quia gustus est quidam
          tactus, ut infra dicemus : tactum autem habet homo certissimum inter omnes sensus, et
          inter omnia animalia. In aliis enim sensibus multum deficit ab aliis animalibus : secundum
          tactum autem multum differt in bonitate sensus ab aliis animalibus. Propter quod et homo
          prudentissimum est aliorum animalium : causa autem hujus est, quia tangibiles qualitates
          mixtione sua complexionem faciunt, quae complexio cum magis ab excellentis recedit, tunc
          medietati et aequalitati est vicinior : et ideo coelo similior, in quo nulla est omnino
          contrarietas : et quia secundum merita materiae dantur formae, sicut dixit Plato, et
          unicuique complexioni propria respondet forma, ideo aequaliori complexioni debetur anima
          nobilissima, quae est intellectiva secundum prudentium dicto intellecto. Inter homines
          autem <pb ed="#B5" n="275"/> <cb ed="#B5" n="a"/> quicumque aequaliorem habent
          complexionem, habent eam in hoc quod magis recedunt ab excellentiis : et ideo illi optimum
          habent intellectum, alias tactum, et aptiores sunt secundum industriam intellectus, ita
          quod forte tantum ad aequalitatem reducetur complexio, quod videbuntur esse quidam dii
          terrestres, omnia quasi per seipsos intelligentes : et hi omnes sunt mollis et non laxae
          carnis, quoniam mollities provenit ex sicco bene commixto cum humido : et hoc est spumosum
          subtiles generans spiritus. Laxitas autem carnis provenit ex multo humido frigido : sed
          caro debet esse terminata temperamento calido, quod proportionaliter moveat spiritus, et
          non commisceat operationes suas, sicut facit superfluum calidum. Signum autem hujus
          complexionis est tenuitas ungium et subtilitas capillorum : haec enim indicant lucidos et
          subtiles esse spiritus cordis, qui ad cerebrum venientes optime deserviunt virtutibus
          animalibus : et inde proveniunt sapientiae et industriae : et quibus prudens et ingeniosus
          efficitur homo quantum est de natura, et ad actum prudentiae venit, nisi per inertiam
          naturae destruat aptitudinem. Haec igitur est vera causa prudentiae : et nunquam errantes
          dicunt esse bonitatem imaginationis : bonitas enim imaginandi ex frigida et sicca provenit
          complexione : et hoc indicat vel facit industriam et ingenium. Haec autem omnia dicta
          sunt, ut sciatur quod certificatione sunt ambae differentiae odorum cognitae per saporum
          differentias, eo quod sapores melius scimus, cum gustus sit tactus quidam.</p>
        <p xml:id="admda-l2t3c23-d1e156">Ex dictis autem oportet accipere falsum esse vel dictum Antiquorum quorumdam dicentium
          quod aranea cuncta animalia excellit tactu : hoc enim dicentes non sufficienter
          crediderunt signo. Videbant enim araneam sentire vermiculos tangentes fila sui retis ad
          magnam distantiam : et hoc ob bonitatem sensus tactus fore credebant. Quod pro certo
          minime verum est : nihil enim spissae <cb ed="#B5" n="b"/>
          <!-- 275 b --> pellis et frigidae complexionis, et viscosam habens humiditatem, praecellit
          in tactu, sed habet tactum quasi stupidum : cujus signum est, quia aranea etiam cum
          tangitur cum igne, lente et non cito sentit : et ideo perceptio vermiculorum tangentium
          rete, est propter motum retis, quod continuum est : mota enim una parte continui movetur
          totum continuum.</p>
      </div>
    </body>
  </text>
</TEI>