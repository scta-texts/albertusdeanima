<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT VIII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT VIII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t2c8">
        <head xml:id="admda-l1t2c8-Hd1e128">CAPUT VIII.</head>
        <head xml:id="admda-l1t2c8-Hd1e131" type="question-title">De improbatione opinionis quae dixit animam esse harmoniam
          corporis commixti.</head>
        <p xml:id="admda-l1t2c8-d1e134">Alia autem quaedam opinio traditur de anima, quae et ipsa convenit cum aliis praehabitis
          in aliquo, et illa multis fuit credibilis, neque habet minorem probabilitatem quam aliqua
          dictarum opinionum : quia rationes directe physicas praebet inter omnes opiniones, quando
          rationes omnium opinionum conferuntur in com<pb ed="#B5" n="161"/> <cb ed="#B5" n="a"/>muni. Dicunt autem isti quod contraria quae conveniunt, dupliciter se complectuntur :
          aliquando enim complectuntur se non salvatis qualitatibus eorum quae complectuntur, sicut
          faciunt miscibilia in mixto : et haec vocatur mixtio, sicut diximus in fine libri Peri
          geneseos : aliquando autem complectuntur, ita quod salvantur species et qualitates
          complexorum, sicut homogenia conveniunt ad heterogeniorum constitutionem, sicut os,
          nervus, et hujusmodi in constitutionem manus. Dicebant igitur isti, quod harmonia et
          proportio et temperamentum commixtionis et compositionis est anima : eo quod videbant
          omnia commisceri et componi secundum medietatem geometricam, sicut alibi diximus : et hanc
          medietatem rationem sive proportionem temperamenti et compositionis et mixturae animam
          esse dicebant. Cujus sententiae Empedocles fuit defensor primus, qui nullam omnino formam
          in entibus esse dicebat.</p>
        <p xml:id="admda-l1t2c8-d1e141">Et licet ita dicat, tamen de facili improbatur, quia harmonia non habet in se nisi duo :
          aut enim harmonia dicitur ipsa ratio proportionis, qua commiscentur et componuntur
          commixta et composita : aut etiam ipsa mixtio vel compositio vocatur harmonia : anima
          autem neutrum istorum est : quod de facili patet, cum anima habeat operationes quae non
          sunt secundum numerum alicujus commiscibilium vel compositorum. Mixtio autem et compositio
          non habent virtutem agendi aliquid quod non reducatur ad miscibilia vel composita in
          communi vel in speciali. Adhuc mixtio autem et compositio non agunt aliquid nisi unum,
          quod est secundum actum in quem mixta sunt vel composita : anima autem omnis agit multa.
          Amplius autem movere localiter non est harmoniae, quia aliter omnia mixta ad harmoniam
          haberent motum localem, quo ipsa seipsa moverent. Ani<cb ed="#B5" n="b"/>
          <!-- 161 b -->mam autem maxime sensibilem videmus esse motivam secundum processivum motum.
          Et ideo omnes fere Antiqui dixerunt animam esse diffiniendam per motivum esse : quia
          viderunt plantas non habere animam, sed partem partis animae : animalium autem videbant
          esse animas perfectas.</p>
        <p xml:id="admda-l1t2c8-d1e148">Convenit autem magis de sanitate dicere, quod sit harmonia quam anima, et universaliter
          de virtutibus et potentiis sive habitibus corporeis, qui sic sunt in corpore secundum quod
          ipsum mixtum est ex contrariis vel compositum : illi enim sunt in corpore diffusi secundum
          quantitatem corporum, et secundum componentium qualitates et quantitates est unus sanior
          alio. Hoc autem modo non inest aliqua anima corpori, quod una sit animantior alio secundum
          qualitatem et quantitatem mixtorum vel compositorum : quia licet anima vegetabilis et
          sensibilis sint virtutes operantes in corpore et non explentes operationes suas, nisi in
          corporis aliqua parte : tamen non sunt corporeae virtutes per modum, qui dictus est : et
          ideo habitus corporalis virtus corporea est vel qualitas. Anima autem vegetabilis et
          sensibilis secundum vires suas sunt quidem virtutes in corpore, sed non corporeae.
          Intellectus nec virtus est corporea, nec virtus in corpore, sed separata, sicut nos in
          multis locis ostendimus in physicis libris Physicorum et Coeli et Mundi. Hoc autem facile
          manifestatur ei qui tentat reddere causas operationum et passionum animae, quare una sit
          visiva, et altera auditiva, et tertia imaginativa, et quarta intellectiva. Causae illae
          harmoniae non conveniunt, quia non possumus dicere quod ex abundantia phlegmatis super
          choleram oculi compositio habeat visum, et quod abundantia cholerae super sanguinem in
          aure sit auditus, et sic de aliis diversis harmoniis mixtorum et compositorum. Non enim
          differt <pb ed="#B5" n="162"/> <cb ed="#B5" n="a"/> imaginatio a reminiscentia in hoc quod
          plus habeat ossis quam carnis, vel e converso.</p>
        <p xml:id="admda-l1t2c8-d1e156">Amplius autem nos scimus harmoniam non esse animam, si dividimus harmoniam in duo,
          considerantes primo maxime ea quae sunt propria harmoniae : et hoc est ut videamus propria
          magnitudinum quae habent motum et positionem sive situm, et consideremus compositionem
          ipsius harmoniae, quae est ex talibus : quia illae tales magnitudines sic compositae
          consonant : ideo non contingit accipere aliquod mixtorum vel compositorum proximum : quia
          in tali compositione non est ignis juxta ignem proximus, ita quod non sit aliquid medium :
          quia plurimum cujuslibet elementi cum plurimo alterius est : et ideo ubicumque ignis est
          juxta aquam et caetera elementa, et e converso quodlibet cum quolibet : et haec est una
          intentio, harmoniae, et est propria. Ab alia autem parte dicitur harmonia proportio quae
          est in rebus miscibilibus et componibilibus antequam misceantur : oportet enim quod
          proportionata sit quaelibet cuilibet, quia aliter neque misceri, neque componi possent ad
          aliquid unum constituendum : et haec harmonia est in unoquoque miscibilium et
          componibilium respectu alterius, et non est omnium simul mixtorum et compositorum : et
          ideo non ita proprie dicitur harmonia sicut priori modo dicta.</p>
        <p xml:id="admda-l1t2c8-d1e159">Sed neutro istorum modorum rationabile est animam dicere harmoniam esse. Mixtura enim et
          compositio corporis multum facile investigatur qualis sit in quolibet membro simili vel
          dissimili. Multae enim diversae sunt diversarum partium corporis compositiones, et insunt
          : quia in osse scimus plus esse terrestreitatis, in carne autem plus esse sanguinis, et
          sic de aliis. Quaeratur ergo cujus membri commixtio vel compositio est intellectus, et
          cujusmodi alia com<cb ed="#B5" n="b"/>
          <!-- 162 b -->mixtio vel compositio sit sensitiva potentia, et cujus sit appetitiva : et
          non erit assignare.</p>
        <p xml:id="admda-l1t2c8-d1e166">Similiter autem ex ista opinione sequitur, quod inconveniens est animam dicere esse
          rationem et proportionem contemperamenti vel mixturae. Non enim una et eadem ratio
          harmoniae est contemperamenti, secundum quam est os, et secundum quam est caro. Cum ergo
          multae et diversae sint hujusmodi contemperamenti rationes in uno corpore animato,
          multoties sequitur multas inesse animas in corpore eodem : ponitur siquidem anima esse
          ratio et harmonia contemperamenti : corpus autem organicum in partibus dissimilibus multas
          habet tales harmonias. Haec igitur communiter dicta sint contra eos qui harmoniam dicebant
          esse animam.</p>
        <p xml:id="admda-l1t2c8-d1e169">Sed specialiter ab Empedoclea opinione investigabit aliquis, quae harmonia specialiter
          anima sit ? Dicit enim Empedocles quodlibet corporum mixtorum rationem et harmoniam esse
          quamdam secundum formam. Quaeramus igitur ab eo, utrum anima sit illa proportio sive ratio
          contemperamenti, quae est in singulis membris corporis, vel sit anima in mixtis corporibus
          et membris ex tali mixtura, cum tamen alterum sit aliquid a mixtura et proportio ? Si enim
          sit mixtura singulorum membrorum, tunc inevitabiliter sequitur multas esse animas in uno
          et eodem corpore. Si autem sit alterum aliquid causatum a mixtura, ad minus ab Empedocle
          differentia debuit assignari. Amplius autem si dicat Empedocles animam non esse mixturam
          ipsam, sed causari ab ea in membris, tunc quaeremus ab eo, utrum concors mixtura
          cujuslibet membri est causa animae, aut simpliciter aliqua quae est se<pb ed="#B5" n="163"/> <cb ed="#B5" n="a"/>cundum quamdam rationem et proportionem ? Et si concedatur quod
          concors mixtura quaelibet est causa animae, tunc adhuc sequitur in uno corpore esse multas
          animas. Si autem aliqua specialis est causa, tunc debuit illa assignari ab Empedocle.
          Amplius autem si anima dicatur esse alterum a mixtura membrorum, tunc quaeramus de ipsa
          anima, utrum ipsa sit ratio quaedam et proportio mixtionis cujusdam causata a mixtura
          membrorum, aut est aliquid alterum extra rationem harmoniae ? Et siquidem dicat quod est
          mixtura et ratio contemperamenti causata ab harmonia corporali membrorum, tunc est
          consequens compositionem corporis secundum naturam et secundum esse. Et hoc non convenit,
          quia anima est agens et movens et continens : corpus autem est patiens et motum et rectum
          : agens autem et movens et regens in omnibus est ante patiens et motum et rectum. Si autem
          dicat quod est alterum extra rationem membrorum harmoniae existens, tunc sibi ipsi
          contradicet : et praeter hoc debuisset assignare quale quid est illud.</p>
        <p xml:id="admda-l1t2c8-d1e176">Haec igitur opinio tales quales dictae sunt habet contra se oppositiones. Parvas autem et
          paucae sunt rationes quae induxerunt Empedoclem, quod credidit animam esse harmoniam :
          quarum una est, quod videbatur Empedocli mirum, quod si anima non est harmonia carnis et
          ossis et hujusmodi, quare per subtractionem carnis et ossis anima deficit in animali.
          Adhuc autem si dicatur anima non esse in qualibet parte, ita quod quaelibet partium habeat
          animam, eo quod anima non est ratio et proportio compositionis vel mixturae, quae est
          igitur causa quod ista membra corrumpuntur quando deficit anima et exspirat ? Hae autem
          rationes indignae sunt ut solvan<cb ed="#B5" n="b"/>
          <!-- 163 b -->tur, quoniam anima ideo deficit subtracta carne, aut aliqua tali parte :
          quia destruitur organum ejus et propria materia in qua est : et ideo forma quae est anima,
          salvari haud potest praeter intellectualem animam, quae habet aliquid praeter corpus
          salvans ipsam, sicut infra patebit. Corrumpitur autem et solvitur harmonia corporis
          egrediente anima, ideo quia anima continet corpus et mixturam ejus : et ideo continente
          ablato necesse est solvi harmoniam commixtionis et compositionis.</p>
        <p xml:id="admda-l1t2c8-d1e183">Quod quidem igitur non est possibile animam esse harmoniam, et quod non potest
          circulariter moveri, est manifestum ex his quae inducta sunt. Secundum accidens autem,
          sicut dictum est superius, contingit animam moveri et movere quodammodo seipsam. Movetur
          enim corpus in quo est anima, et hoc corpus movetur ab anima : et ita movendo corpus movet
          anima quodammodo seipsam : quia moventibus nobis necesse est moveri ea quae in nobis sunt.
          Hoc autem quidam dicunt dubitationem habere de intellectu : sed de hoc inferius
          disputabimus.</p>
      </div>
    </body>
  </text>
</TEI>