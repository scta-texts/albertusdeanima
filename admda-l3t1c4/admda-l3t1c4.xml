<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT IV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT IV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t1c4">
        <head xml:id="admda-l3t1c4-Hd1e128">CAPUT IV.</head>
        <head xml:id="admda-l3t1c4-Hd1e131" type="question-title">Et est digressio declarans quod omnes vires animae sunt
          organicae, et agunt mediante corpore.</head>
        <p xml:id="admda-l3t1c4-d1e134">Omnes autem dictae vires animae sensibilis organicae sunt, et per instrumenta corporalia
          suas operationes perficiunt. Et hoc quidem de sensibus quae apprehendunt de foris,
          ostendere non est difficile : quoniam jam habitum est, quod illi non apprehendunt nisi per
          rei sensibilis praesentiam : sensibilia autem corpora sunt : corpus autem non est praesens
          nisi corpori : ad virtutem enim incorpoream non exigitur praesentia secundum situm et
          locum, nec operatur in ipsa aliquid propinquitas localis vel remotio, sicut apparet in
          intellectu et intelligibilibus : sic ergo constat quod etiam virtutes sensibiles sunt in
          corpore, cui etiam res sensibilis et praesentialiter in situ et loco opponitur. De
          virtutibus autem interioribus quae sunt imaginatio, aestimatio, et phantasia, idem constat
          quoniam in omnibus illis est apprehensio formae singularis secundum situm partium ejus, et
          lineamenta, et quantitatem : cujus descriptio et pictura non potest esse nisi <choice>
          <orig>instrumen to</orig> <reg>instrumento</reg> </choice> corpore : quod sic probatur.
          Imaginemur enim quadratum A B C D, et adjungamus eidem duo quadrata per omnia illi
          aequalia et omnino similia, quorum unum sit E F G H adjunctum ei in angulo A qui <pb ed="#B5" n="320"/> <cb ed="#B5" n="a"/> sit angulus dexter quadrati prius imaginati, et
          alterum sit I K L M adjunctum primo quadrato in angulo B qui sit angulus sinister : et
          statuamus ista tria quadrata in imaginatione nostra : quaero qualiter apprehenditur unum
          horum esse a dextris, et alterum a sinistris et tertium fore medium cui duo adjunguntur ?
          Aut enim hoc est ex subjecto in quo distribuuntur, aut ex ipsis quadratis, aut ex
          comparatione quadratorum ad aliquid extra. Non autem potest dici quod sit ex comparatione
          quadratorum ad aliquid extra, quia saepe imaginamur hoc quod non comparatur ad aliquid
          extra, sicut chimaeram, et fligantem, et tragelaphum, et alia multa monstra quae
          imaginantes fingimus. Si autem dicatur esse ex ipsis quadratis, aut erit hoc ex essentia
          et figura quadratorum, aut ex aliquo accidente. Non autem potest esse ex ipsis quadratis,
          quia illa sunt unius rationis et aequalia per omnia et similia, ita quod nulla, in quantum
          talia, cadit inter ea diversitas. Si autem dicatur esse ex aliquo accidente quod accidit
          eis, aut hoc erit accidens inseparabile, aut separabile. Non autem potest esse ex
          accidente inseparabili : quoniam accidens inseparabile causatur ex essentialibus sui
          subjecti, et quorum essentialia eadem sunt, horum accidens inseparabile est idem :
          essentialia autem trium quadratorum per omnia sunt eadem : et sic propter accidens
          inseparabile non potest esse dicta quadratorum imaginata diversitas. Si autem dicatur,
          quod hoc est accidens separabile, tunc intelligatur illud non inesse : et cum illud sit
          causa dictae diversitatis in magnitudine, tunc jam non imaginabimur unum fore dextrum, et
          alterum sinistrum : quod omnino falsum est, quia adhuc stat imaginatio sicut prius,
          quamdiu dicta quadrata sic ponuntur esse conjuncta. Remanet igitur quod hoc sit propterea
          quod tali modo describuntur in organo imaginationis, quod est cerebrum. In quacumque autem
          forma sub differentiis situs depingitur, illud est <cb ed="#B5" n="b"/>
          <!-- 320 b --> corpus : ergo organum imaginationis est corpus. Si autem forte aliquis
          dicat quod ista situs diversitas per dextrum et sinistrum et medium, ex intellectu est
          attribuente eis rationem dextri et sinistri et medii : hoc constat esse falsum, quia
          intellectus dextri et sinistri universalis est, et non attribuitur huic vel illi, nisi per
          situm particularem quo illud est dextrum, et illud sinistrum, et tertium est medium : et
          tunc redibit eadem quaestio, unde causetur hujusmodi situs. Oportet igitur quod illud
          causetur ex imaginatione, sicut et in continuo in quo distribuuntur tria quadrata modo
          praedicto : quia in continuo non efficitur unum dextrum, et alterum sinistrum, et tertium
          medium, nisi per hoc quod distribuitur unum in dextra parte spatii, et alterum in
          sinistra, et tertium in medio. Ita ergo est imaginatione quod unum in una parte organi
          est, et alterum in altera, et tertium in tertia : virtus autem imaginationis considerat
          ipsum sic distributum, et per hoc quod sic distribuitur in organo : ergo ipsa operatur in
          organo, et est organica.</p>
        <p xml:id="admda-l3t1c4-d1e154">Amplius autem nos imaginamur figuram et imaginem hominis ejusdem majorem et minorem : et
          hoc causari non potest ex re, quia illa est uno modo : nec causatur a forma, quia forma
          non causat sui diversitatem propter majoritatem et minoritatem : ergo fit hoc ex subjecto
          in quo distribuitur, in quo ostenditur plus et minus : non autem describitur plus et minus
          nisi in corpore : ergo organum imaginativae est corpus, et ipsa virtus organica, quae tali
          in corpore operatur. Idem autem est de aestimativa et phantasia, quoniam et illae
          intentiones ab imaginibus apprehensis non separantur : omnes igitur dictae virtutes
          organicae sunt, et corpore indigentes ad suas operationes. Et per ista intelligimus
          differentiam intellectus ab hujusmodi virtutibus : quia ille omnino incorporeus est.</p>
      </div>
    </body>
  </text>
</TEI>