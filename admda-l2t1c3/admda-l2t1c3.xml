<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT III.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT III.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t1c3">
        <head xml:id="admda-l2t1c3-Hd1e128">CAPUT III.</head>
        <head xml:id="admda-l2t1c3-Hd1e131" type="question-title">De datae diffinitionis explanatione, et est digressio
          quaedam.</head>
        <p xml:id="admda-l2t1c3-d1e134">Quia autem animam diximus esse actum non cujuslibet physici corporis, sed potius ejus
          tantum quod in potestate perfecta habet unde exerceat actiones vitae, oportet nos ad
          explanationem dictae diffi<cb ed="#B5" n="b"/>
          <!-- 195 b -->nitionis determinare quale sit illud corpus quod dicimus in tali potestate
          habere vitam. In superioribus autem primi libri istius scientiae diximus formas naturales
          universaliter esse duplices : una enim est quae magis sequitur naturas corporis naturalis,
          in quo est forma non elevata supra ipsum et potentias ejus, sicut est illa quae est
          harmonia mixtorum, vel harmoniam consequens, et talis forma natura proprie vocatur, et non
          agit nisi unum, sicut determinatum est in secundi Physicorum nostrorum principio : de
          omnibus mixtis talem formam habentibus, jam tractavimus in scientia de Lapidibus et
          Mineralibus. Est autem alia quae magis est vicina causae universali agenti primae, quae
          agit omnes formas, et haec est essentia incorporea movens et perficiens corpus, quae habet
          imprimere in naturam totam, eo quod ordine naturae supra naturam est omnis formae
          corporeae, et haec vocatur anima : et quia potestatem non trahit agendi a corpore, sed ex
          prima causa cujus naturam sequitur, ideo non agit tantum unum, sed multa, et quodlibet
          illorum operum est ei proprium et essentiale, et talis forma vocatur anima. Actiones autem
          suas essentiales agit in corpore et circa corpus, quae actiones non sunt sine instrumentis
          et corporalibus : et ideo omne corpus quod in potestate habituali habet unde operetur
          actiones vitae, oportet esse organicum, hoc est, ex organis figura et situ differentibus
          compositum : organa enim voco membra officialia, quibus actiones vitae ab anima
          exercentur, sicut per corporum fluxus spiritus vitalis, per stomachum autem cibi coctio,
          per hepar autem digestio, et sic de aliis hujusmodi. Hoc autem rationabiliter fit : forma
          enim quae natura simplex est, cum unam tantum habeat essentialem operationem, sortitur
          corpus simplex non organicum, unius rationis existens in toto et in partibus omnibus ejus,
          sicut est forma ignis, et lapidis, et metalli. Forma autem quae sua incorporeitate altior
          est quam forma naturalis, et magis supra <pb ed="#B5" n="196"/> <cb ed="#B5" n="a"/>
          materiam elevata, plura operatur essentialiter : et ideo oportet suum corpus in quo
          exercet opera illa, esse heterogenium ex diversis in figura et mixtura compositum. Hujus
          autem exemplum est in omnibus potestatibus incorporeis. Ars enim architectonica cum sit
          una, non una simplici operatione facit domum, sed potius secando, dolando, perforando,
          complanando, et levando, et compaginando, propter quod diversa in figura quaerit
          instrumenta, sicut securim ad secandum, dolabrum ad dolandum, et terebrum ad perforandum,
          runcinam autem ad planandum, et in aliis actionibus suis aptat alia hujusmodi : unit autem
          ad unum manus artificis quae movet omnia haec. Sic et anima habens in se potestates
          operandi opera vitae multas, quaerit corpus sic habens diversa organa in figura et mixtura
          et compositione, in quibus diversis agit vitae actiones, uniens omnia haec ad unum,
          scilicet ad cor, a quo influit vitae actiones omnibus eis. Organa autem plantarum partes
          sunt : et hoc quidem satis manifestum est in corporibus animalium, et maxime hominum, cum
          etiam in corporibus plantarum verum est, quia plantarum partes sunt organa specialia
          officia habentia vitae, licet sint partes simplices hoc genere simplicitatis quo dicitur
          simplex, quod partes habet homogenias : folium enim in planta est ad cooperiendum corticem
          fructuum, ne laedatur caumate vel frigore : fructus autem habet corticem in quo operitur
          semen, ut efficiatur pepanum in vase debito maturatum. Radices vero habet ori in
          animalibus similes quoad officium : quia et oris et radicis officium est trahere
          nutrimentum. Medullam autem habet quasi loco cordis. Licet quaelibet istarum partium in se
          sit composita ex similibus, tamen istae partes diversa habent vitae officia.</p>
        <p xml:id="admda-l2t1c3-d1e145">Patet igitur ex dictis, quod si oportet aliquam communem diffinitionem dare <cb ed="#B5" n="b"/>
          <!-- 196 b --> animae, tunc utique erit actus primus corporis physici organici, quia hoc
          convenit tam animae plantae quam brutorum, et convenit etiam animae humanae quam in
          organis operari videmus. Et quia actus in omnibus essentialiter distinguitur ab eo cujus
          est actus, et praecipue in animatis, in quibus ostensum est animam corpoream formam non
          esse, ideo non oportet quaerere si unum sit anima et corpus. Forma enim cum materia
          nunquam coincidit in eamdem rem, sicut in artificialibus apparet : ubi tamen forma
          vicinior est materiae quam in aliis. Non enim quaerimus si figura est idem cum cera in
          sigillo, neque universaliter unquam dubitamus si idem sit actus, et id cujus est actus
          sicut materiae. Cum enim hoc ipsum unum et ens multipliciter per analogiam dicuntur de
          substantia et accidente, erit substantia principaliter et per se ens, et accidens est ens,
          quia est aliqua dispositio ejus quod vere est. Cum substantia dividatur in tria, sicut
          superius diximus, materiam scilicet, formam, et compositum, quod inter ista tria et ens
          proprie et primo est est forma, quia materia non habet actu esse nisi a forma, et
          compositum similiter : et ideo materia non est propter esse dandum, sed potius tantum ad
          hoc quod substet, et particulizet et individuet esse quorum nullum est esse : propter quod
          impossibile est unquam formam esse materiam : et sic eadem impossibilitate impossibile est
          animam esse corpus.</p>
        <p xml:id="admda-l2t1c3-d1e152">Universali igitur diffinitione dictum est quid sit anima, quia est substantia secundum
          quod ratio rei substantia et forma est : et haec substantia est quid erat esse, hoc est,
          quiditas essentialis hujusmodi corporis quale determinatum est : et ideo corpus amittit
          nomen et rationem suam quando exspirat ab eo anima : sicut si diceremus aliquod
          instrumentorum artificialium esse alias a natura perfectum, sicut <pb ed="#B5" n="197"/>
          <cb ed="#B5" n="a"/> si dolabra esset animal et corpus physicum : tunc enim id quod est
          substantia ipsius formalis, est esse suum, quia esse nihil aliud est nisi diffusio formae
          in subjecta sibi materia : et tale esse physici corporis esse, anima in communi ratione
          accepta. Et si positione priori retenta, quod dolabra sit corpus physicum, corpus
          dolabrale, quod est ferrum, separetur a forma dolabrae, jam non habebit nec rationem, nec
          nomen dolabrae, nisi forte aequivoce : neque ferrum habebit nec rationem ferri, sed quod
          ferrum adhuc est ferrum, separata ab ipso forma dolabrae, apud usum loquendi, ideo est,
          quia dolabra est organum artis, et non physicum, et corporum artificialium superius
          diximus esse principia corpora physica quae formas physicas retinent in eis. Horum enim
          accidens est forma artis : et ideo talis corporis non est esse et ratio anima, sed potius
          physici talis, quod habet in seipso principium quo movetur motu vitae et secundum locum,
          et quod in se habet posse quiescendi quando voluerit. Et ideo separata anima ab hujusmodi
          corpore, corpus jam non erit habens esse et nomen : et ideo mortuus homo non est homo,
          neque caro ejus est vere caro, sed potius corruptum a carne hominis.</p>
        <p xml:id="admda-l2t1c3-d1e160">Considerare autem oportet in partibus animati corporis, quod nunc dictum est, quoniam si
          nos ponamus oculum per impossibile esse separatum et esse animal, tunc absque dubio visus
          et potentia visiva erit anima ejus : quia haec potentia agit in eo vitae actionem secundum
          naturam oculi et complexionem : visus igitur erit substantia formalis oculi dans ei
          rationem oculi et nomen : ipse autem oculus, qui pupilla vel corpus oculi vocatur, est
          materia visus : et ideo deficiente visu in oculo, jam non est oculus, sed aequivoce, neque
          pupilla vocatur, neque est, nisi aequivoce, sicut lapideus, vel depictus. Quod <cb ed="#B5" n="b"/>
          <!-- 197 b --> autem accidit in parte una organica animalis, oportet accipere accidere in
          toto corpore vivente : quia omnino simile est. Sicut enim una potestas particularis animae
          sensibilis se habet ad unam organicam partem corporis, in eo quod dat ei esse et rationem
          : ita totus sensus sive substantialis anima se habet ad totum vivens corpus, quod dat ei
          esse et rationem talem quae est sensitivi corporis. Patet igitur ex dictis qualiter anima
          sit actus animati corporis potestatem habentis agendi vitae actiones.</p>
        <p xml:id="admda-l2t1c3-d1e167">Et ideo tale corpus non potest esse abjiciens animam, quod ita est in potentia, et in ea
          est ei vivere, sed potius est animam habens : propter quod diximus superius, quod cum
          dicitur in diffinitione assignata, potentia vitam habentis, quod de potestate habituali et
          perfecta intelligitur, quae potens est agere vitae actiones : hoc autem haud est separatum
          ab anima ut abjiciens eam, sed potius in ratione sua concipiens eam et habens eam : quia
          neque nomen corporis organici habet, neque rationem sine ipsa. Semen autem animalium et
          fructus plantarum non sunt hujusmodi corpora organica, nisi in potentia incompleta : et
          ideo talium non est anima endelechia, neque anima est in eis, nisi sicut artifex in
          artificiato quod est in fieri et non in esse : et hoc non est inesse animam nisi secundum
          quid, sicut supra diximus. Unde patet ex dictis quod vigilantia et actio animae quae est
          exercitium actionis vitae, sicut in artificialibus incisio, et in physicis visus sive
          videre secundum actum, et est visus secundum actionem quae est uti visu : et similiter
          potentia habitualis organi ad videndum, quod est visum habere, et non uti, est anima :
          quia, sicut diximus, ipsa est et actus primus et actus secundus : neque tamen ideo est duo
          : quia actus secundus supponit primum, <pb ed="#B5" n="198"/> <cb ed="#B5" n="a"/> et
          fluit ex ipso essentialiter. Corpus autem et materia oculi est, quod est potentia utens et
          habens visum, et non potentia incompleta, sed potestate perfecta, sicut diximus : et sicut
          oculus est pupilla et visus compositus, ita anima et corpus est animal totum compositum,
          cujus tota ratio et substantia est anima.</p>
      </div>
    </body>
  </text>
</TEI>