<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XXIV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XXIV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c24">
        <head xml:id="admda-l2t3c24-Hd1e128">CAPUT XXIV.</head>
        <head xml:id="admda-l2t3c24-Hd1e131" type="question-title">Qualiter odorum differentiae per analogiam ad differentias
          saporum accipiuntur.</head>
        <p xml:id="admda-l2t3c24-d1e134">Determinantes igitur species odorum et per analogiam ad sapores rationabiliter
          determinabimus eas : quia odor sequela est saporis ut frequenter, excepto hoc solo, quia
          odor sicci est, et sapor humidi terminati et complexionalis. Unde sicut sapor alius est
          dulcis, et alius amarus : ita odor alius est dulcis, alius amarus : et plerumque est
          dulcis odor resolutus a dulci sapore, et ab amato sapore plerumque resolvitur amarus odor.
          Quaedam proportionabiliter habent odorem et saporem : verbi gratia dulcem habens saporem,
          dulcem habet odorem. Alia autem non ita, sed contrarie habent sapores et odores. Et hoc
          convenit per accidens : est enim aliquid dulcem habens saporem, quod cum exsiccatur a
          calido adurente faciente ipsum evaporare odorem, accipit amarum odorem, et fit hoc multis
          modis : aliquando enim ipsum calidum complexione terminando et digerendo humidum, facit
          dulcem saporem : et quia non potest terminare humidum nisi aliquid de terrestri comburat,
          ideo est in eo quoddam respersum amarum : quod quia siccius et calidius est, <pb ed="#B5" n="276"/> <cb ed="#B5" n="a"/> vincit odorem spargendo aliud : et ideo dulcem habens
          saporem, amarum habebit odorem. Aliquando autem fit e converso, quod dulcem habens odorem,
          acrem habet saporem : hoc autem contingit ex caliditate inaequaliter terminante humidum
          complexionale : tunc enim in exterioribus ubi calidum a sole et calore loci sufficienter
          terminatur, et interioribus adhuc est in eo cruditas propter frigidum : et quia exterius
          calidius est, magis respergit odorem et est dulcis odor : quando tamen gustatur, propter
          multitudinem acredinis interioris videtur acre. His ergo ex causis et multis aliis non
          proportionales sunt odores saporibus.</p>
        <p xml:id="admda-l2t3c24-d1e141">Sicut autem diximus de amaro et dulci saporibus et odoribus, ita est etiam acer sapor et
          odor, et acutus sapor et odor, et austerus, et pinguis. Acer autem causatur a frigido
          expellente calidum : tunc enim remanent partes quaedam intensae quae acredinem faciunt :
          unde acredo est ex cruditate. Austerus autem est, qui provenit ex majori caliditate quam
          acer. Acutus autem est ex caliditate omnino vincente. Pinguis autem ex caliditate
          terminante et digerente, sed magis convertente quam consumente : in illa enim vincit
          humiditas acris spumosa quae facit <choice> <orig>pinguidinem</orig>
          <reg>pinguedinem</reg> </choice>. Haec autem superficialiter dicta sunt : sed in libro de
          sensu et sensato subtiliter dicentur.</p>
        <p xml:id="admda-l2t3c24-d1e153">Acceperunt autem odores nomina a saporibus : eo quod non multum in proprio genere
          permanifesti sunt odores, sicut permanifesti sunt sapores, secundum rerum saporosarum
          similitudinem : dulcis enim sapor est in melle et in croco : et ab his est etiam dulcis
          odor. Alter autem sapor est in herba quae dicitur thymus, et in ea quae dicitur opthius :
          et ab his est etiam alter odor, qui fere similis est sapori et odori serpilli : in aliis
          autem plerumque similiter est. Forte autem alicui videbitur sapor et odor inductarum
          herbarum magis esse acutus : sed ea quae hic dicuntur, exempli gratia dicuntur. Similiter
          autem acutus sapor est <cb ed="#B5" n="b"/>
          <!-- 276 b --> in allio, et in illo similiter est acutus odor, cujus causa jam dicta est :
          quia sicut sapor sequela est complexionis siccae, vel humidae, combustae, vel frigidae,
          vel secundum alios modos, quibus calidum in complexione vincere vel vinci potest. Sic
          generantur pepana vel obsetica vel optetica vel oppositis indigestionibus indigesta : et
          ex hoc constituuntur sapores. Sed odores sunt ex allatione taliter vel alio modo digesti
          vel crudi : et ideo sicut sapores sequuntur complexiones, ita odores sequuntur sapores. Ex
          hoc autem patet quod in simplicibus corporibus quae vere simplicia sunt, nec sapor, nec
          odor esse potest : quia in eis sunt qualitates primae non contrariae : et ideo per suas
          excellentias sunt in ipsis. In plantis autem praecipue sunt, eo quod in plantis praecipua
          sunt agentia qualitates primae, cum non habeant nisi partem partis animae. In animalibus
          autem non ita, quia ibi magis agitur ad operationes animae : et ideo non ita manifestantur
          in eis primarum qualitatum actiones elementales. Haec autem plenius scientur in libro de
          Vegetabilibus.</p>
      </div>
    </body>
  </text>
</TEI>