<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XXXI.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XXXI.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c31">
        <head xml:id="admda-l2t3c31-Hd1e128">CAPUT XXXI.</head>
        <head xml:id="admda-l2t3c31-Hd1e131" type="question-title">Quod caro non est organum tactus.</head>
        <p xml:id="admda-l2t3c31-d1e134">Remanet autem quaerenda haec quaestio, utrum hoc organum quo sentimus, intus sit an non ?
          Quod autem organum tactivum exterius sit, et sit caro quae mox <choice>
          <orig>occurit</orig> <reg>occurrit</reg> </choice> tangibilibus, sicut quidam dixerunt,
          illud est signum quod inducunt ad hoc probandum, quod statim fit sensus secundum actum
          quando tangunt carnem tangibilia. Haec fuit causa, quod dixerunt carnem esse organum
          tactus : viderunt enim in aliis sensibus quod non sit sensus secundum actum, nisi quando
          <pb ed="#B5" n="286"/> <cb ed="#B5" n="a"/> species sensibilis est in actu vel in sensu :
          et arguebant ex hoc quod cum sensus sit secundum actum, quod tunc habet speciem sensibilem
          in organo : sed tactus carnis ad tangibilia mox est sensus tactus secundum actum : mox
          igitur species tangibilis recepta est in organo tactus : caro igitur organum est, et non
          medium. Amplius autem prius tempore sensibile est in medio quam in organo : quoniam
          organum accipit quod redditur a medio, et medium accipit ab objecto, sicut constat ex
          praedictis : si igitur medium esset caro, prius esset qualitas tangibilis in carne quam in
          organo, sed non est secundum actum sensus, nisi quando immutatum est organum : ergo
          qualitate sensibili existente in carne, non esset adhuc secundum actum sensus : et hoc nos
          experimur fore falsum. Et propter istas rationes tres magni viri de Peripateticorum secta,
          dixerunt carnem nervosam esse organum tangendi, Alexander scilicet et Themistius, et
          posterior eis <name ref="#Avicenna">Avicenna</name>. Sed quia <name ref="#Aristotle">Aristotelis</name> opinio his non concordat, dicimus nos nullum esse signum quod
          induxerunt ad probandum quod caro mox sensibilibus occurrens sit organum sensus. Cujus
          probatio est, quod si aliquis nunc circa carnem suam extenderit aliquid tenue, sicut
          pellem, vel membranam, et faciat sensum per tactum tangibilium similiter sicut prius, mox
          ut tetigerit tangibile, significabit se sensui : et non est qualitas tangibilis prius
          tempore in membrana vel pelle quam sentiatur in corpore : et tamen constat quod membrana
          non est organum sensus. Si autem aliquis dicat quod non est simile, quia membrana super
          inducta carni, est extranea, et caro est connaturalis et membrum animati corporis, dicemus
          quod est simile quantum ad hoc quod non intercidit aliquod tempus inter sentire et esse
          qualitatem sensibilem in pelle : sed in hoc est dissimile, quia caro eo quod naturalis
          est, certificat et demonstrat certius sensibile quam pellis, eo quod, sicut diximus, ipsa
          est pars sen<cb ed="#B5" n="b"/>
          <!-- 286 b -->tientis. Signum igitur quod induxerunt, fallax est.</p>
        <p xml:id="admda-l2t3c31-d1e161">Caro autem ad tangibilia videtur sic se habere, sicut si circulariter nobis aptatus esset
          aer sicut pars actualis animalis sentientis existens : tunc enim per unam partem nostram
          videremur sentire, et sonum, et odorem, et colorem : et ab unitate illius partis qua
          sentiremus, videretur esse unus quidam sensus auditus et visus et olfactus : nunc autem
          quoniam determinatum et distinctum est a nobis medium per quod sentimus tria sensata
          inducta, et determinata sunt organa ipsorum sensuum, ideo manifestum est quod praedicti
          sensus plures sunt et non unus. Medium autem forma conjunctum nobis vel determinatum non
          facit sensum unum vel plures, sed potius una proportio passivi et activi facit unam, et
          plures proportiones faciunt plures.</p>
        <p xml:id="admda-l2t3c31-d1e164">In tactu autem est hoc immanifestum et latens : eo quod medium in ipso non potest esse a
          nobis distinctum, cujus causa est, quod animata corpora sentientia omnia componuntur ex
          tangibilibus per essentiam corporis : et ideo oportuit quod non per species suas tantum,
          sed etiam per suas essentias corporibus animatis conjungerentur in sensu : et ideo
          oportuit quod actu pars esset animati medium per quod talia sentit. Nec potest esse
          simplex corpus ex quo componitur corpus animatum, tribus de causis. Quarum una est
          secundum hanc intentionem principalis : quia sicut diximus supra, medium nullam actu debet
          habere qualitatem illius sensibilis cujus est medium. Et hoc non potest nisi altero duorum
          modorum. Quorum unus est, quod sit omnino privatum, sicut absonum, et non coloratum ad
          sonum et colorem se <pb ed="#B5" n="287"/> <cb ed="#B5" n="a"/> habent. Alter autem est,
          quod sit temperamentum ad aequalitatem, et recesserit ab excellentiis qualitatum
          sensibilium : et hoc oportet in tactu esse medium, eo quod sentiens non potest omnino
          destitui qualitatibus primis, cum ex illis componatur. Cum igitur istae qualitates
          secundum excellentiam sint in simplicibus, simplex corpus non potuit esse medium ad eas,
          nec ex ipso potest fieri corpus animatum. Secunda ratio est, quia si esset ex his, non est
          susceptibile diversitatis organorum, hoc autem requirit omnis anima terrena, ut supra
          diximus. Tertia vero ratio est, quia oportet aliquod firmum esse animatum corpus commixtum
          ex aqua maxime et terra, ut possint in eo fieri operationes vitae et spiritus. Si enim
          foret simplex aereum vel aqueum, tunc omni corpori continuaretur quod tangeret ipsum. Si
          autem esset ex terra, tunc non haberet aptitudinem ad vitam propter frigus et siccitatem,
          quae duae sunt qualitates mortificativae. Relinquitur igitur animatum corpus esse mixtum
          ex aqua et terra, et ex aliis : et oportet ut medium sibi habeat coaptatum, ut indique
          tangat nocentia et convenientia, et recedat a nocentibus, et convenientibus per suam
          essentiam conjungatur : necessarium ergo est, quod in eo quod potest tangere et habet
          potentiam tactivam, sit aliquod corpus medium sic mixtum, per quod fiunt omnes sensus
          tangendi, cum, sicut habitum est, sint plures : hoc autem est caro quae mox occurrit
          tangentibus. Et etiam ideo quia nulla pars hominis vel alterius sentientis ita ad
          aequalitatem medii sit mixta sicut caro. Nervus enim et venae et alia non ita ad medium
          sunt temperata sicut caro : et ideo non inconvenienter sunt media. Et si forte aliquis
          inferat ex hoc, quod tactus est unus sensus ab unitate istius medii, non valeret illatio :
          quoniam, sicut diximus, ab unitate medii non probatur unus esse sensus, sed potius ab
          unitate organi passivi secundum rationem et proportionem ad suum agens.</p>
        <p xml:id="admda-l2t3c31-d1e172"> <cb ed="#B5" n="b"/>
          <!-- 287 b --> Hoc autem quod demonstrat quod tactus est plures et non unus, est praecipue
          tactus qui est in lingua : ille enim tactus omnia tangit quae tangi possunt : et insuper
          tangit saporosa, sicut diximus, secundum eamdem partem linguae in qua est tactus : et
          siquidem ita esset in toto corpore sensibili, quod etiam alia pars quaelibet sentiret
          saporem cum tangibilibus, tunc universaliter videretur esse unus numero et specie sensus
          gustus et tactus : et hoc idem videretur si lingua esset animal. Nunc autem discernuntur
          tactus et gustus, eo quod non secundum quamlibet partem convertuntur : quidquid enim
          gustat sapores, secundum idem discernit tangibilia : sed non convertuntur, quod quidquid
          sentit tangibilia, quod secundum id judicet sapores. Quae autem subjecto separata sunt,
          essentialiter sunt diversa : et ideo gustus et tactus essentialiter sunt diversi sensus.
          Licet autem ipsi tactus subjecto non diversificentur, tamen formaliter propter causam
          prius inductam necesse est tactivas virtutes diversas esse.</p>
      </div>
    </body>
  </text>
</TEI>