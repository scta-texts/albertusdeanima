<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT VII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT VII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t1c7">
        <head xml:id="admda-l2t1c7-Hd1e128">CAPUT VII.</head>
        <head xml:id="admda-l2t1c7-Hd1e131" type="question-title">Utrum quaelibet virium animae sit anima, et utrum sit tota in
          toto.</head>
        <p xml:id="admda-l2t1c7-d1e134">Utrum autem unumquodque dictorum principiorum sit anima per se divisa per essentiam ab
          alia, aut est pars animae, non per essentiam divisa ab ipsa : et si est pars, utrum
          separabilis a suo toto quod est anima solum ratione differens, aut si separabilis per
          essentiam et locum <pb ed="#B5" n="204"/> <cb ed="#B5" n="a"/> ab ipsa, sicut dixit Plato,
          et mentionem hujus fecimus in libro praecedenti in fine, de quibusdam quidem harum facile
          est videre, sed quaedam sunt in quibus habet dubitationem.</p>
        <p xml:id="admda-l2t1c7-d1e141">Satis enim planum est determinare de his quae sunt actus corporum, sic quod non operantur
          nisi in ipsis, et divisis eis dividuntur, et unitis eis uniuntur : quoniam non sunt nisi
          actus corporis physici organici potentia vitam habentis, et ideo planum est de illis quod
          sunt animae. Sed non est adeo planum utrum quodlibet sit anima in talibus, aut sit partes
          ejusdem, ut in plantis, quae convalescunt divisae : et in quibusdam annulosis divisis, in
          quibus quaelibet pars videtur omnes animae operationes habere : et sic etiam ante
          divisionem videbatur anima secundum quamlibet suam operationem et potestatem esse in
          qualibet parte sicut in fine secundi libri Physicorum diximus : utraque pars habet sensum
          et motum : et si habet sensum, tunc oportet quod habeat voluptatem et tristitiam : quoniam
          sensus conveniens ingerit voluptatem, et sensus inconveniens ingerit tristitiam : et sic
          utrique parti inest appetitus. Haec autem sine phantasia esse non possunt : quoniam motus
          a sensu factus est phantasia : et nullo modo appetunt nisi per motum a sensu factum.</p>
        <p xml:id="admda-l2t1c7-d1e144">Cum ergo ista insint partibus divisis, videtur quod etiam ante inerant partibus
          conjunctis : et sic anima secundum omnem suam potestatem fuit in omnibus partibus. Sed una
          et eadem anima secundum quamlibet potestatem suarum operationum, non potest esse in
          qualibet parte : oportuit igitur quod essent plures, et sic ea quae operantur in diversis
          partibus unius corporis, non sunt partes unius, sed sunt animae plures. Et ista est ratio
          cui multum innitebatur Plato, et redit ad hoc ut quaeramus, utrum ani<cb ed="#B5" n="b"/>
          <!-- 204 b -->ma vegetabilis et sensibilis sint in toto corpore totae, vel non ? Videtur
          quod in toto tota sit anima, quia ibi est ubi operatur : sed operatur in talibus in toto :
          ergo est in toto, ita quod in omnibus partibus. Cum igitur anima sit indivisibilis,
          oportet quod tota sit in toto. Amplius constat quod quaelibet vis sua essentiae animae est
          immediata : ergo tota anima cum sit indivisibilis, adest cuilibet virtuti : sed virtutes
          diffusae sunt per totum corpus : ergo ipsa est in toto corpore tota. Sed contrarium huic
          videtur esse, quia ex hoc sequitur quod sit in oculo tota : et si extrahatur oculus,
          videbitur tunc extrahi tota anima : quod non est verum : et haec omnia moverunt Platonem
          ad dicendum quod in uno corpore sunt multae animae.</p>
        <p xml:id="admda-l2t1c7-d1e152">Sed dicendum quod in uno corpore non est nisi anima una, et vires ejus sunt partes ejus,
          sicut potentia naturalis est pars potestatis ejus quod operatur per eam. Id autem quod
          inducitur de animalium et plantarum divisione, solutum est in praehabitis. Et cum
          quaeritur utrum anima quae est in animato corpore, et praecipue in tali corpore quod est
          simile in partibus, sicut sunt corpora plantarum et animalium annulosorum, sit in toto
          tota ? Dicimus quod anima est una et habet partes organicas, quae omnes continuationem
          habent ad unam quae est cor, et tunc dicendum quod anima est in corde et inde influit
          potestates suas in totum corpus, et sic non est in toto tota, ita quod in qualibet parte
          sit tota, sed in qualibet parte est secundum aliquam suarum potentiarum : et quae partes
          sunt similes in complexione et compositione, in illis est per similes potentias et
          operationes : et licet essentia ejus adsit cuilibet virtuti ejus, non tamen virtute
          separata separatur necessario essentia ejus : quia virtus illa affixa est illi organo et
          non essentia animae, sed potius illa est in corde, quod est organum essentiae animae
          deputatum : et ideo non separatur a corde essentia <pb ed="#B5" n="205"/> <cb ed="#B5" n="a"/> nisi secundum hanc operationem quam habet in membro separato et non simpliciter.
          Diximus enim superius, quod diviso corpore necesse est animam quodammodo per accidens
          dividi, licet non dividatur sicut forma situaliter in corpore distensa. Et haec est
          Peripateticorum sententia. Fuerunt tamen et sunt quidam adhuc, qui dixerunt quod anima est
          tota in toto corpore, quod non tamen fuit opinio alicujus Philosophi : et dixerunt quod
          non extrahitur tota in oculo, quia dicunt quod manet in alia parte principaliori secundum
          vitae operationem : et ideo corpus animatum remanet adhuc animatum et vivum. Non enim tota
          dicebatur in oculo, nisi secundum quod tota substat virtuti visivae : hoc autem est
          secundum quod per ipsam operatur visus : et hoc modo concedunt eam separari totam, quia de
          ea postea visum operatur. Ego autem multas dictarum opinionum non intelligens, dicendum
          puto esse cum Peripateticis, quod anima totalitatem non habet nisi suarum virium, sicut et
          corpus totalitatem non habet nisi suorum organorum, et ideo in uno corpore non est nisi
          secundum unam partem, et illo separato non separatur nisi secundum partem, et remanet in
          aliis potestatibus suis adhuc operans in corpore : uniens autem omnes has potestates est
          substantia quae est in corde : et potestates omnes animae diriguntur ad cor, et sic
          substantiae animae adjacent tanquam ad eam directae, sicut organa corporis omnia
          connectuntur cordi. Et haec opinio intellegibilis est, et veritati magis assimilatur inter
          dictas opiniones. Sic ergo patet solutio unius quaestionis, utrum scilicet omnes istae
          potestates sint animae per se, vel sint partes animae unius, quando sunt in uno et eodem
          corpore ? Utrum autem sint animae, vel partes animae, vel non, adhuc habet dubitationem,
          et ideo quaerendum est hoc.</p>
      </div>
    </body>
  </text>
</TEI>