<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT III.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT III.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t1c3">
        <head xml:id="admda-l1t1c3-Hd1e128">CAPUT III.</head>
        <head xml:id="admda-l1t1c3-Hd1e131" type="question-title">De quaesitis quid sit subjectum hujus scientiae, et de
          difficultate ipsius.</head>
        <p xml:id="admda-l1t1c3-d1e134">Ea autem quae de anima cognoscere per demonstrationem, et considerare per signa
          inquirimus, sunt natura ipsius qua ipsius animati corporis naturam constituunt, et
          substantia ipsius qua ipsa est secundum se. Et hoc quaerimus de anima primo et
          principaliter : eo quod unum istorum convenit animae secundum quod est forma, et alterum
          secundum quod est substantia quaedam incorporea distincta a natura corporis. Post<pb ed="#B5" n="121"/> <cb ed="#B5" n="a"/>ea autem secundario inquirimus etiam cognoscere
          quaecumque accidunt circa ipsam animam per se et non secundum accidens. Accidentia enim
          per accidens sunt casualia, neque possumus per ea certificare : et animalibus inest
          certificari per causam. Sed accidentia per se quocumque modo accidant, causas habent per
          se determinatas, et ex his demonstrantur : et ideo quaerimus cognoscere illa. Accidentium
          autem per se animae duo sunt genera. Quaedam enim ipsorum sunt propriae passiones animae
          secundum quod ipsa in substantia consideratur non cointellecto corpore, sicut intellectus,
          et voluntas, et ratio. Alia autem accidentia communia sibi et corpori quod habet animam,
          tamen accidunt corpori non secundum quod est corpus tantum, sed potius ex eo quod ipsa
          anima est in tali corpore animato quod est corpus animalium. Et illorum accidentium adhuc
          sunt duo genera. Est enim passio quae incipit ab anima et expletur per corpus, sicut
          visus, et auditus, et omnino sensus, et vegetatio omnis. Alia autem est passio quae
          incipit in corpore et redundat ad animam, ut somnus et vigilia, quae incipiunt ab
          evaporatione cibi, et efficiuntur ligamentum vel solutio virium animae. Haec autem duo
          quaerimus cognoscere de anima, ut perfecte sciamus eam : quoniam sciendo naturam ipsius et
          substantiam, scimus quid ipsa est : sed quid potest scimus ex passionibus et viribus ejus.
          Cum autem propria passio dicatur dupliciter, hoc est, quae est recepta in proprio subjecto
          quod est causa ejus, et quae solam propriam sibi formalem infert passionem animae, utroque
          modo quaerimus cognoscere animae proprias passiones : [GREEK: pathein] enim Graece, Latine
          sonat recipere. Quaecumque igitur subjecta sola et semper et ubique quasdam proprietates
          recipiunt, sicut linea curvum et rectum, et numerus par et impar, illa dicuntur propriae
          passiones <cb ed="#B5" n="b"/>
          <!-- 121 b --> subjecti illius : et sic anima suscipit sensum, et imaginationem, et
          phantasiam, et intellectum, et hujusmodi. Similiter autem quaedam sunt agentia actione
          quae est propria suae formae, sicut lucis lucere : et horum formae activae necessario
          fiunt in aliquo passivo sibi appropriato et non in alio, eo quod omnis actio transit in
          passum. Et hoc est quod dicitur in secundo de Anima ab Aristotele, quod actus activorum
          sunt in patiente : et talia agentia in animam inferentia ei passionem sunt, sicut color
          agit in visum, et sonus in auditum et omnino sensibile in sensum, et intelligibile in
          intellectum. Et de tali propria passione oportet etiam determinare in libro vel scientia
          de Anima : quia absque talium scientia vires animae nescirentur.</p>
        <p xml:id="admda-l1t1c3-d1e145">Cum igitur ista in genere cognoscere quaeramus de anima, omnino et penitus de numero
          difficillimorum est, et quantum ad quaesita, et quantum ad modum inquisitionis accipere
          aliquam fidem firmam et certam de ipsa anima. Cum enim, sicut in Logicis determinatum est,
          sit una communis via et methodus ad sciendam substantiam, quae demonstratio est. Quare
          quaerendum est si secundum scientiam istam quae quod est esse rei dicit, et vocatur
          diffinitio, per quam methodum declaratur quaestio quae quaerit quid est esse rei in anima,
          in multis alteris rebus, quarum diffinitiones quaerimus scire. Fortassis videbitur alicui
          illa methodus sufficere de omnibus, tam de anima quam de aliis, de quibus quaerimus
          diffinitionem quid est. Dicet autem illam methodum sufficere propter duas rationes, quarum
          una est, quia cum multo plura dicantur de aliquo per accidens quam substantialiter,
          sufficit una via quae docetur in secundo Topicorum, ad sciendum omne quod per accidens <pb ed="#B5" n="122"/> <cb ed="#B5" n="a"/> inest alicui. Multo ergo magis una via
          diffinitionem venandi, quae docetur in secundo posteriorum Analyticorum, videtur sufficere
          ad cognoscendum substantiam et diffinitionem omnium. Alia ratio est, quia proprium
          quaecumque cognoscere volumus, una methodus quae est demonstratio passionis de subjecto,
          sufficit : et tunc a simili iterum praedicta via et scientia videbitur sufficere ad
          habendam scientiam quid est omnis res per diffinitionem. Si igitur dicat sic aliquis,
          oportet quaerere si substantia et quod est esse ipsius animae sit secundum doctrinam
          illius scientiae vel non : et hoc erit valde difficile : cum illa diffinitio sit per genus
          et differentias componenda, et nobis occultum sit genus et differentiae spiritualium
          rerum, difficillimum erit invenire diffinitionem animae secundum doctrinam illius
          methodi.</p>
        <p xml:id="admda-l1t1c3-d1e152">Si autem quis dicat, quod non est una communis scientia in secundo Posteriorum
          determinata sufficiens, ut per eam cognoscatur omne illud cujus quaerimus quid est et
          diffinitionem substantialem : tunc erit magis difficile negotiari ad venandum animae
          diffinitionem : quia tunc oportet primo circa quodlibet genus rei invenire propriam viam,
          quam difficile est invenire. Et cum manifestum sit, quod est aliquis modus proprius
          cujuslibet rei ad sciendam substantiam ipsius, tunc quaerendum quis sit ille modus, utrum
          ex prioribus ex quibus est demonstratio, sicut dixit Hippocrates : aut ex posterioribus
          sicut procedit divisio, sicut dixit Plato : aut est aliqua alia via quae est collectio
          diffinientium per divisionem et compositio eorum, sicut dixit <name ref="#Aristotle">Aristoteles</name> : quoniam multas habet dubitationes et errores, ex quibus propriis
          principiis oportet quaerere animae quiditatem : quoniam rerum diversarum diversa sunt
          principia essentialia, sicut alia sunt principia numerorum, et alia plana<cb ed="#B5" n="b"/>
          <!-- 122 b -->rum superficierum, et secundum illa propriae variantur diffinitiones. Hoc
          autem necessarium est potissimum in anima quaerere quae cum aliis nullam penitus videtur
          habere convenientiam, sicut in sequentibus erit manifestum, ubi ostendetur quod neque
          omnino in uno genere cum aliis est substantiis, neque omnino removetur a genere aliarum
          substantiarum.</p>
      </div>
    </body>
  </text>
</TEI>