<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT VIII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT VIII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t1c8">
        <head xml:id="admda-l3t1c8-Hd1e128">CAPUT VIII.</head>
        <head xml:id="admda-l3t1c8-Hd1e131" type="question-title">Quid sit phantasia secundum veritatem, prout communiter agitur
          de imaginatione phantasiae.</head>
        <p xml:id="admda-l3t1c8-d1e134">Si autem volumus scire secundum veritatem quid est phantasia, prout communiter accipitur
          pro imaginatione in qua distribuuntur imagines, et pro phantasia quae utitur ipsis
          secundum superius determinatum modum, sciendum est quod in omnibus quae sic se habent,
          quod aliquid est motum ad formam primi moventis, sicut sensus secundum actum factus <cb ed="#B5" n="b"/>
          <!-- 326 b --> motus ad formam sensibilis, necessario etiam movet ad consequens ipsum et
          proportionatur sibi secundum communionem moventis et moti : oportet igitur quod sensus
          secundum actum factus, et habens formam sensibilis moveat virtutes apprehensivas
          interiores sibi proximas ad speciem sensibilem quam habet : videmus autem phantasiam esse
          motam sic ad formam : igitur phantasia erit motus quidam : et quoniam phantasia nunquam
          est nisi in eo subjecto in quo est et sensus, et non est unquam in aliquo nisi in quo est
          etiam sensus, et est tantum de his quorum est sensus : fit autem motus moventis non a
          sensu in potentia, sed potius ab actu sensus : quoniam movetur secundum formam sensibilis
          quae facit ipsum actu.</p>
        <p xml:id="admda-l3t1c8-d1e141">Motus autem talis quem facit sensus secundum actum, necesse est esse similem in forma
          sensui secundum actum facto : igitur phantasia secundum veritatem erit potentia in qua est
          motus sensus secundum actum simul. Non autem hic vocamus motum ipsam motus successionem,
          sed potius cum in motu sint duo, unum quod est ipsa successio secundum fieri, alterum
          autem quod est forma facta post formam, vocamus hic motum formam factam post formam : quia
          forma quae est in phantasia fit post illam quae est in sensu communi et proprio : et
          quando dicimus quod est motus a sensu, intelligimus hoc, quod sensus est effectivus hujus
          motus, et non terminus a quo fit motus : quia ille abjicitur in motu. Si autem phantasia
          dicatur motus a sensu factus, et non potentia in qua sive in quam fit hujusmodi motus,
          erit descriptio potentiae per suum proprium actum, sicut habent describi potentiae
          passivae, prout supra determinatum est. Ex quo autem phantasia est talis motus, constat
          quod non est contingens sine sensu qui aliquando fuerit, licet forte cum ipsa sen<pb ed="#B5" n="327"/> <cb ed="#B5" n="a"/>sum esse non sit necessarium : et ideo phantasia
          nunquam contingit in his quae non sunt sensibilia, sicut plantae : sed illud quod habet
          eam, multa contingit secundum ipsam facere et pati : et hujusmodi causam superius
          assignavimus, ubi sigillatim de interioribus viribus animae sensibilis egimus : et
          convenit ipsam esse aliquando veram, et aliquando falsam : hujusmodi autem causa oritur ex
          diversitate sensibilium quae sunt tripliciter dicta, sicut in superiori libro
          determinavimus : et sensus per se et propriorum sensatorum semper est verus : et si habet
          falsum, hoc est parvissimum : quia non convenit ei falsum ex se, sed potius ex sentiente,
          vel ex medii diversitate, vel ex sensibilis distantia, sicut superius ostendimus : et voco
          diversitatem sentientis quando contingit per infirmitatem malae dispositionis organum
          sentiens : diversitatem autem medii quando ipsum non in sincera et pura natura medii
          mediat, sed habet aliquid sibi immixtum. Distantia autem sensibilis impedit vires
          sensibilis agentis in sensum, eo quod vis omnis agentis in aliud est proportionata ad
          determinatam distantiam. Aliter autem non posset errare sensus proprius circa sensibile
          proprium : quoniam, sicut supra probatum est, sensibile proprium est per se activum in
          sensum, et per se activum non imprimit in passivum, nisi tantum formam propriam : et cum
          illam recipit sensus, non potest esse error circa id quod sic recipit : et quoad hoc motus
          a sensu factus est verus eadem veritate qua sensus est verus, nisi aliquid aliud impediat.
          Est autem aliud sensibile ut haec individua demonstrata accidant sensui, quod vocamus
          sensibile per accidens : et in illo incidit medium in sensum : quia illud est per
          compositionem et divisionem sensibilis per se, ad aliud quod non accipit sensus, et
          aliquando componit vere, aliquando autem false. Visus enim albi non mentitur quod album
          sit : in quantum autem album dicit esse hoc vel illud per affirmationem vel negationem,
          saepe menti<cb ed="#B5" n="b"/>
          <!-- 327 b -->tur. Tertium autem sensibile est commune sensibile, et hoc est consequens
          propria sensata : propria enim sensata insunt communibus : communia enim sunt in
          magnitudine et figura : et ideo iterum hoc componit et dividit : et ideo circa illa maxima
          fit deceptio secundum sensum : et ideo sensus interior qui est phantasia, fit ab actu
          sensus exterioris, qui est ab his tribus sensibus : et ideo duas habet causas falsitatis,
          quarum una est distantia a re, quia accidit re non praesente, et non dirigit formam
          sensibilis quam habet ad rem sicut facit sensus : et ideo frequentes sunt illusiones in
          ipsa phantasia et in sensibus propriis. Alia autem causa falsitatis est quam habet a
          sensibili per accidens, et a sensibili communi, in quorum compositione et divisione
          frequens est deceptio : unde licet exterior sensus praesentis aliquando sit verus, tamen
          alteri interiores sensus qui sunt praesentis et absentis, erunt utique frequenter falsi,
          et tunc maxime cum procul sit quod sentimus secundum rem. Si igitur ea quae dicta sunt,
          nulli alii conveniunt quam phantasiae, sicut jam ostendimus, tunc absque dubio phantasia
          erit motus a sensu secundum actum facto, sicut diximus supra.</p>
      </div>
    </body>
  </text>
</TEI>