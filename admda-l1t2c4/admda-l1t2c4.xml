<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT IV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT IV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t2c4">
        <head xml:id="admda-l1t2c4-Hd1e128">CAPUT IV.</head>
        <head xml:id="admda-l1t2c4-Hd1e131" type="question-title">De tribus in summa, per quae anima ab Antiquis diffiniebatur,
          quae sunt motivum, cognoscitivum et incorporeum.</head>
        <p xml:id="admda-l1t2c4-d1e134">Ut autem ad summam reducamus omnia ex quibus Antiqui animam dixerunt esse et diffiniri,
          dicimus quod tria sunt quae dixerunt ei inesse substantialiter, hoc est, motum, sensum, et
          incorporeum. Et nos quidem jam ante ostendimus rationes bonas et subtiles quae induxerunt
          eos ad hoc quod dixerunt ei inesse motum, quo seipsam movet, et sensum, quia sensum in ea
          idem reputabant cum intellectu, omnem virtutem apprehensivam sive cognitivam sensum
          vocantes. Sed incorporeum inesse eidem dicebant hac ratione, quia videbant quod omnis
          forma quae determinat et perficit materiam, post corporeitatem secundum naturam sibi
          adveniens, divisibilis et corruptibilis est. Animam autem videbant indivisibilem et
          incorruptibilem, et ideo incorporeum dixerunt ei inesse per naturam. Amplius autem nullum
          corporum movet seipsum, sicut probatum est tam in Physicis quam in Coelo et Mundo : animam
          autem dixerunt movere seipsam, et ideo dixerunt incorpoream. Amplius nulla potentia
          determinata corporeitate est potentia omnia fieri : igitur necessario est incorporea.
          Adhuc quidquid secundum esse in corpore est, quantitatem habet per se vel per accidens :
          formae autem quae fiunt in anima cognoscente, simplices sunt, nullius omnino quantitatis
          existentes : igitur anima non potest esse corporea. His igitur rationibus et similibus
          inducti, dixerunt animae inesse per substantiam incorporeum, et per ipsum animam
          diffiniri, nihil inconveniens in hoc dicen<cb ed="#B5" n="b"/>
          <!-- 145 b -->tes. Sed in supposito incorporei multum errabant propter novitatem eorum in
          Philosophia : quoniam incorporeum esse dicebant rarum, quod tactui et visui non
          manifestatur : et sic inciderunt in errores diversos, aerem vel vaporem dicentes esse
          animam. Horum autem trium quae dicta sunt, quodlibet reduxerunt ad aliquod naturae
          principium, eo quod animam videbant habere proprietatem primi principii alicujus in
          movendo et quiescendo vel cognoscendo, sicut supra manifestatum est : et ideo illi qui
          animam in cognoscendo dixerunt esse diffiniendam, ponebant animam esse aliquid materiae
          primae : etiam id quod ipsi supponebant esse materiam primam, dicebant esse animam, et
          ideo dixerunt eam esse aut elementum primum, aut id quod propria compositione componitur
          ex primis elementis : quoniam, sicut dixi, primum determinans potentiam materiae primae
          est intellectualis et cognoscitiva natura : et in hoc similiter omnes praeter unum
          dixerunt quoad causam dicti, licet valde essent dissimiles in determinando suppositum
          elementi quod animam esse dixerunt. Causa autem dicti fuit, quod simile simili
          cognoscitur, eo quod omnis cognitio est per assimilationem : et quia anima cognoscit
          omnia, et cognitio rerum est per principia rerum, ideo dixerunt eam constitui ex primis
          principiis rerum.</p>
        <p xml:id="admda-l1t2c4-d1e141">Et quicumque inter eos dixerunt tantum unam esse causam quae materialis est entium, sunt
          elementum aliquid dicentes esse principium unum, illi etiam animam unum illud esse
          dixerunt, ut ignem, vel aerem, vel aliquod aliorum elementorum. Plura vero dicentes causas
          et principia materialia, dicunt animam esse plura, vel propria compositione componi ex
          pluribus, sicut ex superius habitis facile potest patere. Anaxagoras autem solus
          considerans altius, <pb ed="#B5" n="146"/> <cb ed="#B5" n="a"/> impassibilem et
          immaterialem dicit intellectum, et nihil habere commune in esse cum aliis elementis
          corporalibus : voluit enim Anaxagoras duo esse principia et causas, quorum unum esset
          efficiens, et reliquum materiale. Et unum quidem dicebat esse intellectum omnia agentem
          secundum formas quas habet apud se et distinguentem. Reliquum autem dicit esse chaos
          primum, ex quo intellectus format et distinguit res, et lucem substantiatam et substantem
          hujus intellectus dixit esse animam, et ideo non habere communem materiam cum aliis : et
          ideo esse impassibilem omnino in esse : sed agere dixit eum formas suarum passionum vel
          apprehensionum in his quae intelligit, sicut primus intellectus agit formas in rebus. Et
          iste subtiliter dixit : propter quod laudat <name ref="#Aristotle">Aristoteles</name> eum
          in multis locis : quoniam absque dubio veritatem dixit de intellectu agente. Sed tamen
          quia non perficitur intelligere et cognoscere in animatis nisi ex intellectu possibili et
          cognitione sensibili, ideo sufficienter dixit : et cum intellectus materialis sit, et
          nulli habeat aliquid commune, qualiter cognoscat res, et propter quam causam determinata
          et distincta cognitio fit in eo, cum ipse non sit nisi lux communis intelligibilium,
          Anaxagoras non dixit, nec perspicuum est ex his quae dicta sunt ab eo vel ab aliis.</p>
        <p xml:id="admda-l1t2c4-d1e151">Quicumque autem in principiis ponunt esse contrarietates, eo quod non solam materiam
          dixerunt esse principium, sed etiam contraria agentia dicebant, illi propter eamdem causam
          quam diximus, constitui dicunt animam ex contrariis. Quicumque autem non dicunt duo
          contraria agentia, sed unum primum esse agens, sive illud dicant calorem, sive frigus,
          sive aliquid hujusmodi de contrariis primis, consequenter etiam dicunt animam esse illud
          unum quod ponunt esse <cb ed="#B5" n="b"/>
          <!-- 146 b --> principium contrarium. Et videtur quod consequantur hanc rationem ex ipsis
          nominibus animae et operationum ejus. Quidam enim dicunt ipsam esse calorem, quia propter
          calorem naturalem vivere est in viventibus, cum anima sit secundum suam substantiam
          principium vitae, sicut in secundo hujus scientiae ostendemus. Alii autem dicunt eam esse
          frigus, eo quod vident in respiratione attrahi frigus, ut temperetur calor cordis in quo
          est sedes vitae.</p>
        <p xml:id="admda-l1t2c4-d1e159">Et scias quod subtiliores omnibus fuerunt qui diffinierunt eam incorpoream et moventem
          seipsam, et dicebant eam esse cognoscitivam, haec non divisim, sed simul animae
          attribuentes. Et de incorporeo quidem et de cognoscitivo satis ad praesens patet per
          antedicta. Movens autem seipsum qualiter dixerunt, jam prius diximus. Sed adjungendum quod
          haec tria Philosophi dixerunt ex tribus quae sunt in anima. Est enim in anima quod est
          similitudo lucis primae causae, et imago ejus : et est in ea quod est sub ipsa in ordine
          tertio : quia secundum ordinem naturae inter animam et primam causam est intelligentia :
          et quoad hoc est anima in potentia aliqua. Est item in ea, quod ipsa est forma ante
          corporeitatem secundum naturam existens : et hoc voluerunt dicere summi Philosophi, quando
          dixerunt eam esse ante materiam, et post intelligentiam in horizonte aeternitatis et
          temporis : quoniam tempus accedit ad mutabilitatem subjecti, et materiae naturalis quae
          determinata est quantitate. Aeternitas autem est in ipsa causa prima, et prior est
          intelligentiis quantum ad statum immutabilitatis, licet inceperint per creationem
          intelligentiae in <choice> <orig>nomento</orig> <reg>momento</reg> </choice> temporis.
          Sciverunt ergo quod cum prima causa sit primum movens, quod immobile quidem est per
          substantiam, sed movet se in omne quod est per largitionem esse et bonitatum suarum : eo
          quod ipsum procedit in omne quod est, sicut causa immobilis dicitur in effectum procedere,
          quando largitur ei esse simile <pb ed="#B5" n="147"/> <cb ed="#B5" n="a"/> causae, quantum
          potest recipere secundum analogiam cujuslibet effectus, ita intelligentia fluens ab ipso
          largitur et procedit universalius et minus universaliter, secundum quod est intelligentia
          altior et inferior. Et tertio anima sic movet se in suum universum, quod est corpus,
          unicuique organo dando de vita et bonitatibus ejus quantum potest recipere : et hoc
          dicebant motum animae quo movetur, et non dicebant sibi convenire motus physicos. In
          quantum autem distat in tertio ordine existens est ipsa potentia quidquid est, et sic fit
          in ea potentia cognitionis omnium ad modum materiae primae. Sed ex ordine ad tempus et ad
          physicam materiam corporis cujus est ipsa, perfectio est incorporea : et hoc praecipue
          convenit animae rationali, cujus animae caeterae sunt umbrae quaedam, sicut in sequentibus
          patebit. Haec autem sententia perfecte colligit animae diffinitionem, secundum quod ipsa
          est exiens a causa prima, ad similitudinem accedens materiae, et recipiens corpus, quod
          dicatur esse motivum sui ipsius et cognoscitivum et incorporeum. Haec quidem igitur
          tradita sunt ab Antiquis de anima, et propter quas causas sic dicant causas, dictum est
          sufficienter secundum praesentem intentionem.</p>
      </div>
    </body>
  </text>
</TEI>