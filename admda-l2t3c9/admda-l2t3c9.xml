<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT IX.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT IX.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c9">
        <head xml:id="admda-l2t3c9-Hd1e128">CAPUT IX.</head>
        <head xml:id="admda-l2t3c9-Hd1e131" type="question-title">De improbatione opinionis Democriti, qui dixit lumen esse
          defluxum corporis.</head>
        <p xml:id="admda-l2t3c9-d1e134">Oportet autem subtilius intrare ad inquirendum de lumine et accipere sententias
          quaecumque dictae sunt de ipso, ut verius sciatur natura ejus. Sententiae autem de lumine
          valde differentes et multae sunt, et reducuntur ad quinque. Quarum una antiqui Democriti
          fuit, qui de omnibus curam habuit, qui dixit lumen esse corpus pervium quod defluit
          continue a corpore luminoso. Alia autem sententia est, quae dicit lumen esse formam
          substantialem, quae substantificat quidquid substantificatur in generabilibus et
          corruptibilibus. Tertia autem dixit lumen esse substantiam spiritualem, non corporalem,
          quae quasi medium est inter substantiam corpoream et incorpoream. Quarta autem dixit lumen
          omnino nihil esse secundum se, sed potius aliquid comitans coloratum : dixit enim lumen
          non esse nisi coloris evidentiam in eo <pb ed="#B5" n="249"/> <cb ed="#B5" n="a"/> quod
          est coloratum. Has autem omnes opiniones oportet nos tractare, antequam veritatem de
          lumine secundum nostram intentionem determinare valeamus. Illi autem qui lumen corpus esse
          dixerunt, duas in sectas se diviserunt. Democriti enim schola tenuit quod lumen esset
          corpora minutissima, quae continue defluunt a corpore luminoso in corpora transparentia,
          et conjuncta ubique eorum partibus, illuminant ea, et cadentia super corpora terminata,
          faciunt colores eorum diversos. Dixerunt alii colorem omnino nihil esse, sed potius atomi
          cadentes super talia corpora ex diverso situ, ordine, et figura apparent colores diversi,
          sicut in columbae collo quod ex una parte aspicienti apparet album, et ex alia <choice>
          <orig>parparte</orig> <reg>parte</reg> </choice> apparet quasi forte saphirini coloris, et
          ex tertia parte coloris aurei. <choice> <orig>Nostri</orig> <reg>Nostro</reg> </choice>
          autem tempore surrexit secta, tenens quod lux et lumen est corpus unum quod et situaliter
          expanditur, aliquando, et aliquando in ipsum colligitur, ita quod efficitur indivisibile.
          Sententia autem Democriti rationes habuit, quas <name ref="#Avicenna">Avicenna</name>
          Philosophus ponit, videlicet quia videbat lumen moveri de loco ad locum, et radium
          descendere a luminoso corpore et intrare per fenestras et exire : haec autem omnia non
          nisi corporum sunt : et ideo lumen et lucem corpus esse dicebat.</p>
        <p xml:id="admda-l2t3c9-d1e162">E contra autem dixit <name ref="#Aristotle">Aristoteles</name> in secundo de Anima, quod
          nec ignis est, nec omnino corpus, nec defluxus aliquis corporis, eo quod defluens a
          corpore est corpus : et si esset corpus, aut ignis, aut aliquid de corpore superiori,
          cujus praesentia in perspicuo faceret ipsum actu esse perspicuum : et si sic esset, tunc
          corpora defluentia penetrarent perspicuum, perspicuo ubique non cedente. Cum igitur
          utrumque tam perspicuum quam lumen impleant totum spatium hemisphaerii, oporteret quod duo
          corpora essent in eodem loco : et hoc inconveniens esse ostensum est in Physicis. Si autem
          diceretur quod perspicuum cedit ei, tunc opor<cb ed="#B5" n="b"/>
          <!-- 249 b -->teret quod in toto hemisphaerio nihil remaneret de aere quando sol oritur,
          quod nimis est incredibile cum nos sentiamus aerem in flatu venti et in multis aliis
          experimentis.</p>
        <p xml:id="admda-l2t3c9-d1e172">Amplius autem objicit contra hoc <name ref="#Avicenna">Avicenna</name>, supponens quod et
          verum est, quod omne corpus de se luminosum est densum non transparens, sed tegens omne
          quod est post ipsum, sicut apparet in sole, luna, et stellis, et in flamma ignis, quae
          tegit ea quae sunt post flammam, in tantum quod si una candela ante aliam ponatur juxta
          parietem, flamma illius quae vicinior est parieti, facit umbram in pariete : quia tegit
          parietem a lumine candelae anterioris. Hoc autem sic supposito objicit <name ref="#Avicenna">Avicenna</name>, quia illa corpora minuta defluentia aut sunt luminosa,
          aut transparentia. Si luminosa, ergo sunt tegentia se invicem : ergo quanto magis
          densantur in aere, tanto magis impediunt lumen, quod aperte falsum est : quia si lumen
          esset aliquid quod densari posset, quanto magis densaretur, tanto magis illuminaret. Si
          autem dicitur quod illa corpora sunt transparentia, tunc non actu illuminarent, sed potius
          ab aliquo alio illuminarentur : et si diceretur quod illuminarentur ab aliquo descendente
          in ipsa, tunc esset eadem quaestio de illis et abiret hoc in infinitum. Si autem fingens
          aliquis quod in rerum natura nunquam fuit, dicat quod sunt similiter lucentia et pervia,
          adhuc sequitur quod quanto magis densantur, tanto obscuriora esse videntur vel
          efficiuntur, sicut videmus partes crystalli comminuti esse pervias et aliquantulum
          lucentes : et quando ex eis multae conjunguntur, plus obscurantur.</p>
        <p xml:id="admda-l2t3c9-d1e182">Et quod dicunt isti de motu et descensu et introitu et exitu radii, nihil omnino est,
          quia ista verba sunt transumpta, et non proprie dicta : non enim habet motum lumen, nisi
          quia illuminatio est finis motus localis ejus quod est luminosum corpus, quod luminare
          vocatur, sicut alibi dictum est. Adhuc autem <pb ed="#B5" n="250"/> <cb ed="#B5" n="a"/>
          si propter motum localem lumen esse corpus dicunt, debent et umbram corpus esse dicere,
          quae etiam localiter moveri videtur. Hujusmodi enim si habent motum localem, cum omnis
          motus sit in tempore, erit motus istorum in tempore : et hoc est falsum, quia luminis
          apparitio ad magnam distantiam et ad parvam est in eodem indivisibili nunc : quia si esset
          in tempore, oporteret quod longius esset tempus quo movetur ad longam distantia quam quo
          movetur ad parvam, et oporteret tempus illud perceptibile esse : quia licet sit
          imperceptibile tempus quo movetur ad tres cubitos, tamen cum multiplicantur tricubita
          spatia ab Oriente in Occidens, necessario erit tempus perceptibile. Adhuc corpora sic
          defluentia non sunt velociora quam corpora a quibus defluunt : quia illorum motus
          velocissimus esse probatus est in Physicis : motus autem corporum coelestium in quolibet
          spatio unius gradus est in tempore perceptibili : ergo multo magis motus illorum corporum
          erit in tempore perceptibili. Adhuc autem quaeratur ab illis, quo deveniunt hujusmodi
          corpora tempore obnubilationis horizontis ? aut enim corrumpuntur, aut alterantur
          amittendo lucem, aut retrahuntur supra nubes obnubilantes : et quodlibet istorum est
          impossibile. Constat autem quod aer non destruit ea : nubes autem non contingunt ea cum
          illa sint subtus et nubes superius. Et eisdem rationibus probatur quod non alterantur.
          Quod autem retrahantur ad superiora, minus est credibile : si enim emittuntur, a corpore
          luminoso per necessitatem naturae corporis luminosi, et tunc non possunt retrahi, quia
          retrahens nullum habent. Amplius ista corpora moventur ad omnem partem nullus autem motus
          naturalis est ad omnem partem corporis : ergo ista corpora non naturaliter moventur : aut
          ergo violenter aut voluntarie : si violenter, tunc non durat diu, nec frequenter est motus
          eorum, sicut in libro Coeli et Mundi ostensum est : si autem moven<cb ed="#B5" n="b"/>
          <!-- 250 b -->tur voluntarie, tunc sunt animalia, et tunc oporteret quod natura dederit
          eis instrumenta pedum vel alarum, quibus perficiant motum illum, quod omnino absurdum est.
          Propter quod omnes Peripatetici abhorruerunt opinionem istam, dicentes lucem et lumen non
          moveri. Sed potius cum ad generationem in pervio non exigatur nisi praesentia luminosi,
          non ad omnem diametrum per circuitum subito generatur : sicut enim in Physicis probavimus,
          generatio omnis formae est in materia, quae tota et aequaliter est praeparata ad formae
          susceptionem : et sic praeparatum est pervium in superficie et in profundo, terminatum
          autem in superficie tantum : et ideo statim orto praesentialiter luminari, generatur lumen
          in omni distantia aequaliter longe et prope, ad quam diametri luminosi corporis possunt
          educi : et cum videtur moveri de loco ad locum, hoc non est nisi renovatio subita
          hujusmodi generationis ejus.</p>
      </div>
    </body>
  </text>
</TEI>