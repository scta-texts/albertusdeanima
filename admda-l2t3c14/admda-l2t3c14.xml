<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XIV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XIV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c14">
        <head xml:id="admda-l2t3c14-Hd1e128">CAPUT XIV.</head>
        <head xml:id="admda-l2t3c14-Hd1e131" type="question-title">Qualiter color in lumine videtur, et non sine lumine, et de
          quantitate visorum.</head>
        <p xml:id="admda-l2t3c14-d1e134">Licet autem color visualis sit in lumine, ut diximus, tamen non omnia in lumine sunt
          visibilia quae videntur : sed illud quod videtur in lumine, hoc solum est uniuscujusque
          proprius color. Quaedam enim in lumine non videntur, in tenebris autem videntur : et hoc
          non est dictum ideo quod tenebrae aliquid faciant ad visibilitatem eorum, cum sit privatio
          pura, sicut jam ante dictum est : sed lucentia cum habeant lucem, in propria luce
          videntur, eo quod quidquid videtur, videtur secundum actum lucidi : sed quaedam quae non
          habent lucem in sua propria compositione, videntur in luce aliena sibi conjuncta, sicut
          colores. Quae autem in tenebris faciunt sensum, sunt sicut illa quae sunt ignea et alia
          lu<cb ed="#B5" n="b"/>
          <!-- 258 b -->centia : et hoc cum sint multis modis participantia lucem, non habent unum
          nomen commune, sicut quercus putrefacta, et quaedam cornua, et ossa, et capita quorumdam
          piscium, et squamae, et oculi animalium quorumdam, et vermiculi qui vocantur noctiluca.
          Sed habent magnam differentiam, quoniam quaedam eorum faciunt lucidam totam perspicui
          materiam, sicut sol : et quaedam non ita, sicut luna, quae non facit lumen sub tectis : et
          ignis minus lucet quam luna : et ea quae nominata sunt, superveniente lumine non videntur
          sub lucis actu, sed sub forma coloratorum. Et hoc generale est, quod semper majus lumen
          superveniens opprimit minus : et ideo noctiluca totum lumen amittit in die, et retinet
          colorem album. Propter quam causam autem haec in tenebris visibilia sunt, alia ratio est
          quae superius est expedita, et in libro de Animalibus prolixius tractanda.</p>
        <p xml:id="admda-l2t3c14-d1e141">Nunc autem hoc manifestum est, quod in lumine videtur color, et quod sine lumine non
          videtur : diximus enim superius, quod hoc erat esse et diffinitio coloris quod movet visum
          secundum actum lucidi : perfectio autem lucidi sive perspicui lumen est, et sine hoc color
          non videtur. Hujus autem signum est, quia si quis ponat id quod coloratum est super
          oculum, non videbit ipsum : et hujus causa est, quia coloratum secundum tactum non agit in
          aliquid nisi actione physica, quae est per principia materialia ipsius : color autem non
          fit in visu per actionem physicam, sed per actionem formalem et spiritualem, sicut diximus
          superius : et ideo indiget corpore in quo prius efficiatur spiritualis antequam in oculo
          generetur : et haec est necessitas quare oportet medium esse in sensu visus : oportet
          igitur quod color secundum actum moveat prius lucidum quod actu lucidum est : et hoc
          quando <pb ed="#B5" n="259"/> <cb ed="#B5" n="a"/> continuum est, usque ad videntem
          interposito terminato corpore movetur oculus quo sentitur coloratum.</p>
        <p xml:id="admda-l2t3c14-d1e148">Sed tunc est dubium, quia secundum hoc non debet aliquod visum majus quantitate aciei
          oculi videri : quia illud quod imprimitur oculo de colore, non potest esse majus suo
          subjecto : nunquam igitur perpendetur motuum magnitudo. Adhuc autem videtur quod omnis res
          inversa videri debet, quia anterius formae visibilis venit ad oculum : et id quod est
          interius in colorato, est exterius in oculo. Adhuc autem omnis res dupla videri debet,
          quia una forma visibilis in uno sigillatur oculo, et alia in alio : et duae formae in
          oculis duobus duo debent apparere visibilia. Adhuc autem dextra debet videri sinistra, et
          e converso, quia dextra rei visae est contra sinistram partem oculi, et e converso : ergo
          dextrum sigillatur in sinistra oculi parte e converso.</p>
        <p xml:id="admda-l2t3c14-d1e152">Sed ad omnia haec respondentes supponimus visum esse intus suscipiendo, et non extra
          mittendo : tamen hoc probabitur in scientia libri de sensu et sensato. Licet autem dicamus
          quod videmus intus suscipientes et nihil extra mittentes, tamen dicimus quod lux abstrahit
          colores, et facit eos fieri in lucido secundum rectas lineas, ita quod processus colorum
          ad visum est, sicut procedens abstrahit eos lux : et ideo nisi color directe in oculos
          procedat, non videtur, licet enim color sphaerice in circuitu generetur in lucido, tamen
          color qui est post nos, non videtur, eo quod lux quae est post nos et abstrahit eum, non
          procedit in oculos, et per consequens ipse color non procedit ad oculos, sed ab oculis :
          unde licet color directe sit ante nos in aere, tamen non fit in oculis ex dicta causa.
          Cujus tamen et altera est causa, quia scilicet color non movet visum sine praesentia
          materiae, et materia per directam lineam non est praesens <cb ed="#B5" n="b"/>
          <!-- 259 b --> oculis. Quando autem directe procedit in oculos, tunc fit processus ejus
          sub duobus radiis luminis, quorum unus unum finem colorati attingit, et alter alterum, ita
          quod figuratur triangulus vel pyramis, cujus basis est res visa, et angulus concluditur
          versus oculum. Sit enim res visa A B : et ducam unam lineam ab A in C, et aliam a B in C,
          et ponam C oculum esse, et oculum propinquiorem rei visae ponam esse D : et ducam lineas
          radiales luminis A D et B D : et adhuc propinquius ponam esse oculum G, ducamque lineas A
          G et B G : et dico tunc quod immutatio oculi fit in puncto, in quo concluduntur lineae
          radiales, et generatio coloris est sphaerice per triangulos tales vel pyramides in
          circuitu rei visibilis. Et ideo non est aliqua quaestio de quantitate formae colorati in
          oculo : quia illud quod sigillatur in puncto, est indivisibile secundum quod hujusmodi :
          nec hoc est inconveniens, cum in oculo et in medio sit prius rei intentio quam res, sicut
          diximus supra : judicium autem quantitatis rei visae fit per quantitatem anguli ejus qui
          concluditur in oculo : et iste quanto est propinquior rei visae, est major : et quanto
          remotior, est minor : et ideo eadem res prope visa, videtur majoris quantitatis, et longe
          visa, videtur quantitatis minoris : et quia lineae radiales quanto plus procedunt a re
          visa, tanto magis coeunt, si contingat quod concludantur antequam perveniant ad oculum,
          res omnino non videbitur : et haec est causa, quod tantum potest distare res, quod omnino
          non videbitur.</p>
        <p xml:id="admda-l2t3c14-d1e159">Nihil autem est quod objicitur de inversione rei : quia jam ostendimus quod intentio non
          generatur nisi a forma rei, secundum quod forma, et illa non habet anterius et interius,
          sed suam intentionem generabit in oculo. Similiter autem de dextro et sinistro dicendum
          est, quod intentio non movet visum sine rei prae<pb ed="#B5" n="260"/> <cb ed="#B5" n="a"/>sentia : et ideo licet dextrum visi sit contra sinistrum intuentis, non tamen perversum
          fit judicium, eo quod ad rem terminatur, sine cujus praesentia nullo modo potest movere
          visum : cum enim oculus sit sicut speculum animatum convexum, omnino necessarium est quod
          dextrum rei in se sit in sinistra parte oculi, et e converso. Et hoc apparet quando duo
          homines inspiciunt oculos suos ad invicem : tunc enim vident suas imagines stare in
          oculis, et dextram esse sinistram, et e converso : et non impedit sensum verum propter
          materiae praesentiam, sicut diximus.</p>
        <p xml:id="admda-l2t3c14-d1e166">Quod autem videtur probari, quod una res debeat videri duae, solvit bene <name ref="#Avicenna">Avicenna</name> dicens virtutem visivam esse in nervo qui vocatur opticus,
          hoc est, visivus, infra quem discurrit spiritus visivus accipiens formas in oculis
          depictas : est autem iste nervus cancellatus in anteriori parte cerebri, et facit quasi
          triangulum, et in puncto illo uniuntur formae oculorum, et ibi fit judicium de re visa :
          et quia ibi conveniunt, ideo unum videtur quod est unum, et duo quae sunt duo. Signum
          autem hujus est, quia si aliquis exprimat parumper oculum, digitum supponens oculo, nervus
          collimitatus oculo recidit a nervo qui alteri oculo collimitatur : et tunc unum duo
          videbitur ab habente duos oculos et non a monoculo : formae tamen duplices in oculis
          aliquantulum impediunt rectitudinem visus ad rem, et ideo illi qui recte dirigunt
          sagittas, alterum oculorum claudunt. Similiter faciunt qui rectitudinem alicujus rei
          volunt deprehendere. Haec autem omnia liquide constabunt quando modus videndi
          demonstrabitur in libro de sensu et sensato.</p>
        <p xml:id="admda-l2t3c14-d1e172">Scias autem oculum componi praecipue ex humoribus aqueis diversis, ad hoc quod bene
          recipiat species visibilium, et etiam retineat : et ideo humores illi sunt puri et spissi.
          Et ideo quando aliquando humor est multus in oculis, videntur in eis formae moveri,
          quan<cb ed="#B5" n="b"/>
          <!-- 260 b -->do movetur humor, et prolongari. Sicut etiam de stellis videtur et formis in
          aqua, quando aqua fuerit mota. Et hoc praecipue contingit homini evigilanti post somnum,
          digestione non adhuc completa post ebrietatem vel crapulam : tunc enim humidum fluens ab
          anteriori parte cerebri, ad hoc fluit ad oculos quod movet calidum digestivum : et ideo
          moveri videtur ei quidquid videt, et habere formas longas motas non stantes. Similiter
          autem et ille qui diu vectus est in navi vel in alio vehiculo, in humido oculi retinet
          species motus, quod fuit unum de sensatis per se, sed commune : et videntur ei ea quae
          videt, moveri.</p>
        <p xml:id="admda-l2t3c14-d1e179">Sunt autem quidam non videntes eminus, sed de prope juxta oculum clare vident : et ideo
          situs oculi humorum peccat, et non oculi compositio : habent enim illi oculi glacialem
          multum interiori parte versus nervum opticum, et propter myringas quae sunt spissae ante
          oculi speculum, non penetrat visibile ad speculum nisi sit prope, et a longe non vident
          nisi indistincta et confusa visione : et hoc fit propter causam quam diximus : quia in
          exteriori polito oculi debiliter sigillatur forma quae usque ad interiora non pervenit
          nisi confusa. E contra autem quidam non vident nisi eminus, et isti debilem habent visum,
          et sunt praecipue senes. Contingit autem hoc ideo, quia diximus supra quod lux incorporea
          secundum actum est color : et hoc quando prope est, vincit oculum debilem et intus
          dispergit ipsum, et ideo tunc oculus non videt nisi confuse : quando eminus est res visa,
          tunc proportionatur virtuti oculi et non dispergit ipsum : et tunc videt distincte. Omnino
          eadem est causa quare quidam in clara die non vident, et in crepusculo vel in lumine lunae
          clarius et distinctius vident : diximus enim supra quod lumen fortius confundit et superat
          minus forte. Hi autem qui lippientes habent oculos, non vident aliquid nisi sub rubore ob
          humorem influentem in pupillam, cui cum <pb ed="#B5" n="261"/> <cb ed="#B5" n="a"/>
          admiscetur lumen, facit ruborem : et hoc in tertio Meteororum habitum est. De omnibus
          autem istis diversitatibus oculorum magis in libro de Animalibus erit dicendum. Scias
          autem quod omnino eadem causa est quare quaedam animalia venantur in nocte cibum,
          sequentia visum, et quaedam de die. Dico sequentia visum, quia forte sequuntur aliquando
          odoratum.</p>
        <p xml:id="admda-l2t3c14-d1e186">Est autem et aliud mirabile de visu, quod scilicet quando aliquis in nocte juxta terram
          est deponens oculos suos, longius videt quam stans erectus. Cujus causa est, quia
          diaphanum terminatum, licet minus capiat de lumine quam non terminatum, tamen fortius
          tenet et ad modicam distantiam aliquantulum illuminat lumine debili : et cum talia sint
          juxta terram, juvant visum aliquantulum in nocte. Hujus autem et alia causa est, quia
          lumen modicum quod tunc est in aere ex stellis, reflectitur reflexione debili a corpore
          solido juxta terram, et multiplicatur, et ideo aliquid juvat visum. Et tertia causa est,
          quia vapores elevati obscurantes aerem natant non juxta terram, sed in aere : et ideo in
          aere impediunt plus visum quam juxta terram. Ex his omnibus constat quod oportet per
          medium visum esse, et sine medio nihil videri omnino.</p>
      </div>
    </body>
  </text>
</TEI>