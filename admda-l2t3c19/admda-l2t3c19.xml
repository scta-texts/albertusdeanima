<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XIX.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XIX.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c19">
        <head xml:id="admda-l2t3c19-Hd1e128">CAPUT XIX.</head>
        <head xml:id="admda-l2t3c19-Hd1e131" type="question-title">De echo qui est sonus reflexus.</head>
        <p xml:id="admda-l2t3c19-d1e134">Echo autem fit, cum aere uno et continuo facto per vas vel simile vasi determinans et
          prohibens processum ejus secundum durationem vel dilationem, iterum idem aer repellitur,
          sicut pila repercutitur ad parietem projecta. Ad hoc autem intelligendum, sciendum est
          quod sicut omne sensibile, ita praecipue sonus generatur circulariter, et est simile de
          sono et de lapide projecto in aquam, qui ubi cadit, quasi centrum est, et commovetur aqua
          in circuitu circulariter, et dilatantur circuli plus et plus distantes, quamdiu durat
          impetus lapidis, qui primo percussit aquam, et si aliquid prohiberet generationem et
          processum circulorum, rediret circulatio versus centrum ubi cecidit lapis : et similiter
          generatur sonus in aere, et est primum sonans sicut locus centri, et inundat sonus super
          circulos aeris : et si sit paries solidus et concavus aliquantum, et altus, obvians
          circulationibus illis reflectetur ad primum sonans <cb ed="#B5" n="b"/>
          <!-- 267 b --> et sonus in eis : et hoc vocatur echo, scilicet reflexus sonus. Tinnitus
          autem ab <name ref="#Avicenna">Avicenna</name> vocatur echo : sed secundum idioma Latinum
          differunt tremitus vel tinnitus, et echo : quoniam tinnitus est proprie metallorum
          reflexus sonus, sicut est in cymbalis et campanis, quando ibi in vase continetur et
          prohibetur exire, et de pariete in parietem reflectitur : et ob hoc talia tinniunt : et
          propter hoc quod supra diximus, quod scilicet aere plena sunt : et ideo percussa et
          trementia diu sonum emittunt. Si igitur, sicut dictum est, echo est talis reflexio soni,
          videtur semper fieri echo, licet non manifestus : non enim est manifestus, nisi quando
          reflectitur idem aer primo percussus ab aliquo obviante solido, et aliquantulum concavo.
          Diximus autem supra, quod etiam aer resistit aeri quando fortiter et velociter percutitur
          ab uno aere, quod tunc etiam necesse est fieri reflexionem : hoc autem omnino in sono fit
          : oportet igitur echo omnino in sono fieri, licet non manifeste percipiatur. Quod autem
          idem numero aer reflectatur, ex hoc patet quod quando vox litterata et articulata
          clamatur, per easdem litterationes et articulationes reflectitur : et in tales figuras aer
          non potest reflecti a reflectente : oportet igitur quod primus aer percussus idem numero
          reflectatur. Licet igitur non percipiatur, ut diximus, tamen semper fit aliqua soni
          reflexio, eo quod accidit in sono sicut in lumine. Hic in domum si lumen non reflecteretur
          non videremus, nec illuminaretur aer sub pariete ubi non incidit radius, si non illuc
          reflecteretur lumen : sed tamen reflexio quae est ab aere, non est manifesta : quae autem
          est a solido plano, manifesta est : et ideo quando aliquis latitudinem manus ponit in
          radium, multo plus reflectitur lumen quam prius. Si autem in ipsum ponatur politum et
          tersum, tunc reflectitur per irradiationem splendoris. Et hoc patet, quia ab aqua licet
          sit pervia, multo magis repercutitur lumen quam ab aere : nec tantum ab aere sicut ab
          aliquo alio cor<pb ed="#B5" n="268"/> <cb ed="#B5" n="a"/>pore leni et plano in
          superficie, quod objectum lumini tenebras potest facere, hoc est, quod supra vocavimus
          corpus terminatum, quod quidam Philosophi diaphanum terminatum vocarunt : sic enim lumen
          reflexum est actus perspicui, secundum quod diffinivimus ipsum superius cum de visu
          loqueremur.</p>
        <p xml:id="admda-l2t3c19-d1e148">Cum autem talis soni inundatio et reflexio fiat in aere invisibili et intangibili, quidam
          recte dixerunt vacuum esse proprium audiendi : vacuum enim vocaverunt aerem subtilem ad
          hoc quod verberaretur bene aptum : talis enim aer est faciens audire secundum actum,
          quando supra dicto modo, movetur continuus et unus existens et salvatus : sed tamen
          propter id quod frangibilis est et divisibilis multum, non sonat, nisi lene et solidum sit
          quod percutitur : tunc enim fit simul a superficie percussi expulsio aeris propter
          superficiei planitiem : uniformis enim est planities ejus quod est lene et solidum corpus
          : et ideo si fuerit aspera superficies, tunc percussa una parte non percutitur altera :
          quia partes non sunt in superficie una, sed in multis : et inter asperitates ipsius
          continetur non expulsus aer : lene autem percussum sonat vehementer si habuerit
          condiciones supra determinatas, et praecipue si fuerint multa non continua ipsum aerem
          percussum quasi repercutientia : et ideo sylvae et montes lapidei, mirabiliter sonora sunt
          loca, et cavernae bene celatae. Et si sonans sit super concavum, tunc ad sonans continue
          redit sonus ejus : et generabitur harmonia : et ideo musica instrumenta fere omnia sonant
          super concavum. Et quia aer subtilis magis sonat : et ideo pluviae et frigus inspissantia
          aerem, obscurant sonos : auditus enim, ut diximus, fit in aere qui quasi vacuum non
          impediens sonorum generationem et inundationem.</p>
        <p xml:id="admda-l2t3c19-d1e151"> <cb ed="#B5" n="b"/>
          <!-- 268 b --> Sonativum enim motivum est unius aeris continui usque ad auditum : et si
          sit aliquid intercipiens sonum in aere, non auditur sonus : et ideo sonans longe non
          auditur, quia aerem usque ad auditum movere non potest : et diximus supra quod cessante
          motu cessabit sonus.</p>
        <p xml:id="admda-l2t3c19-d1e159">Sed dubitabit aliquis duobus sonis sibi obviantibus in aere, sicut si dicamus spatium ab
          infra, quod unum sonans sit in A et aliud in B, et C sit medium ubi soni sibi obviant :
          aut enim aequales sunt soni, et tunc uterque debet sistere reliquum : aut alter est
          fortior, et tunc ille praevalebit et alter non audietur : et hoc falsum est, quia uterque
          auditur clare et distincte, quia aliter non audirentur duo loquentes, ita quod unus stet
          contra alterum. Ad hoc enim est inconveniens solutio quorumdam dicentium sonum fieri
          secundum circulum : circulationem autem unam non esse contrariam alteri circulationi, et
          ideo unum non confringere alterum. Hoc enim ideo falsum est, quia circuli aquae ex
          opposito venientes se collidunt et constringunt, sicut experta docent : licet enim
          circulus contrarius non sit circulo, tamen impetus unius contrariatur alterius impetui, et
          una numero aqua non est figurabilis simul et semel in duos circulos ex opposito venientes
          : et similiter videtur hoc esse in aere. Et ideo dicendum nobis videtur, quod circuli lati
          ex opposito venientes, se tangunt in parte quae est quasi punctum, et ibidem unum
          constringit aliud : sed arcus in aliis partibus se nec tangunt nec constringunt, et in
          illis est soni figuratio, et ab illis iterum sit in aere vicino ubi obviante opposito
          circulo confractus fuit, fit aer non per iterationem sonans, sed per reflexionem, ut supra
          diximus : est enim facilis generatio soni, eo quod in aere aliquo non est nisi per
          intentionem, sicut supra diximus : duo autem soni possent in adeo parvo aere figurari,
          quod se invicem corrumperent, et generaretur con<pb ed="#B5" n="268"/> <cb ed="#B5" n="a"/>fusus sonus : et ideo duo soni in aure venientes propter paucitatem aeris in aure,
          confuse audiuntur.</p>
      </div>
    </body>
  </text>
</TEI>