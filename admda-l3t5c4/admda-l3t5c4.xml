<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT IV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT IV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t5c4">
        <head xml:id="admda-l3t5c4-Hd1e128">CAPUT IV.</head>
        <head xml:id="admda-l3t5c4-Hd1e131" type="question-title">Et est digressio declarans quod sensibile et vegetativum et
          rationale in homine sunt una anima.</head>
        <p xml:id="admda-l3t5c4-d1e134">Omnibus autem his comparationibus habitis, videtur nobis quod relinquitur hic
          considerandum, cum in omni rationali sit sensibile, nec unquam a rationali sensibile
          separatur et vegetativum, utrum ista tria sint in homine substantia una, vel diversae : et
          iterum duae quae sunt sensibile et vegetativum in bestiis, sint substantia una, vel
          diversae. Sunt enim super hoc jam quidam Latinorum diversa de<pb ed="#B5" n="418"/> <cb ed="#B5" n="a"/>terminantes, licet super hoc non unquam non dubitaverit quisquam
          Peripateticorum. Dicunt enim corruptibile et incorruptibile non posse esse substantiam
          unam : rationalem autem incorruptibilem esse asserunt in homine : sensitivum autem et
          vegetabile corruptibilia. In idem autem coincidit quod dicunt separabilis et non
          separabilis esse substantiam unam. Amplius autem invicem praecedentium secundum tempus,
          dicunt non esse substantiam unam : animam autem vegetabilem dicunt tempore in hominis
          genitura praecedere sensibilem, et sensibilem praecedere rationalem. Probant autem hoc ex
          eo quod embriones prius tempore trahunt nutrimentum et sanguinem menstruosum, quam
          sentiant : trahens autem nutrimentum et convertens in speciem nutriti, non est nisi animae
          vegetabilis. Similiter autem embria puncta contrahuntur, et non fit sine sensu tactus : et
          tamen nihil adhuc agere potest intellectu discretivo. Adhuc autem quoniam ingredientis ab
          extrinseco in materiam corporis, et educti de materia non potest esse substantia una. Non
          autem est dubium intellectum ingredi ab extrinseco, secundum omnia quae de intellectu
          dicta sunt : vegetabilem autem et sensibilem educi de materia ostendunt operationes
          utriusque : quae omnes organicae et materiales esse constat nihilominus ex praedictis.</p>
        <p xml:id="admda-l3t5c4-d1e141">Nos autem mirabilem istorum sapientiam quae nulli concors est Philosophorum, convincimus
          per ea quae in fine primi libri istius scientiae hujus diximus, quoniam quaerimus quid sit
          uniens istas animas vel substantias in corpore uno, et quidquid sit illud, hoc erit aliud
          ab istis, et potius substantia et actus corporis, quam ista tria : oportet enim unius
          perfecti secundum substantiam, unam esse perfectionem. Adhuc autem separatorum per
          substantiam unum per intellectum non est in alio. Si igitur ista tria per substantiam
          separata sunt, oportet quod vegetativum per intellectum non sit in sensitivo, neque
          sensitivum per intellectum <cb ed="#B5" n="b"/>
          <!-- 418 b --> erit in intellectivo : sed sunt tantum conjuncta in subjecto corporeo. Hoc
          autem dato, sequuntur duo inconvenientia, quorum unum est, quod anima non habeat
          diffinitionem similem figurae : quia non sicut trigonum in tetragono, sic vegetativum erit
          in sensitivo, et sensitivum in intellectivo. Aliud autem est, quod destruitur ordo
          causarum formalium : quia secunda causa non habebit a primaria quod est, et quod causa
          est. Sunt enim ordinatae causae formales, esse vivum, sensitivum, intellectivum, ut dicit
          Philosophus in libro de Causis. Si autem separantur ista tria per substantias, eo quod
          aliquando per esse in diversis invenitur separata : tunc enim debet esse alia substantia
          in homine quam vivum et sensitivum : quia quaedam inveniuntur quae sunt et non vivunt. Si
          vero dicatur, ut nonnulli dicunt, quod solus intellectus est substantia et forma hominis,
          ad quam formam vegetabilis et sensibilis sunt dispositiones, hoc absurdum reputatum est ab
          <name ref="#Avicenna">Avicenna</name> et aliis Philosophis. Quia omnis dispositio aliquid
          est de genere accidentium, et accidit ex hoc quod illud quod est substantiale unius, erit
          accidentale alterius. Substantia enim bestiae sensibilis substantia est, et vegetativum
          est substantia et actus plantae. Adhuc autem haec dispositio aut est ultimata, aut non est
          ultimata. Si est ultimata, tunc semper ad ipsam sequitur species, et sic in sensibili cum
          eadem materia, erit rationale semper : et sic omne sensibile erit rationale, sicut omne
          rarissimum est ignis. Si autem non est ultimata, tunc oportet quod aliquid additum ei
          faceret eam esse ultimatam, et sic aliquid esset inter sensibile et rationale, quod
          ultimaret sensibilem, quod iterum absurdum est omnino.</p>
        <p xml:id="admda-l3t5c4-d1e151">Sunt autem nonnulli qui dicunt tres substantias esse unam animam : eo quod in uno actu
          animandi uniuntur, tanquam anima non sit nomen substantiae et formae, sed operationis.
          Quod tanto absurdius caeteris quae dicta sunt, quanto hoc est contra omnes Antiquos de
          anima <pb ed="#B5" n="419"/> <cb ed="#B5" n="a"/> loquentes : quia animam concorditer ut
          substantiam diffinierunt, et substantiam esse dixerunt, praeter solam illorum opinionem
          qui in harmoniam animam esse dixerunt, et in ratione harmoniae posuerunt animam. Illi enim
          dixerunt animam esse accidens quod consequitur harmoniam ipsam. Amplius autem harum trium
          substantiarum secundum actum erit aliqua causa : aut igitur unio actionum provenit ab
          unitate corporis, aut ab unitate substantiarum, et tunc non sunt tres substantiae, sed
          una, aut simplex, aut composita ex tribus. Si autem ab unitate corporis, hoc absurdum est
          : quia jam corpora unirent actum animarum : et sic animae non essent causa unitatum
          corporum, et tunc quaereretur quae sit causa unitatum corporum, et non erit assignare
          causam, etiamsi fingendi detur licentia : non enim potest dici, quod corpora organica per
          se sint unita ex multis, cum omnis unio materiae sit ab unitate formae perficientis.
          Inducunt autem isti simile omnino fundamentum super falsas propositiones. Dicunt enim quod
          ignis radius lunae et solis sint diversae substantiae, et tamen frequenter uniuntur in
          illuminando, supponentes radios esse corpora : quod alibi improbatum est, et nulli
          Peripatetici concordant : neque etiam si essent radii substantiae uniuntur in illuminando
          quod majus lumen occultat minus, et facit ipsum non operari lumine suo. Propter hoc igitur
          et his similia multa quae non induci oportet differentias in homine, haec tria esse
          substantiam unam in homine, quae est actus et perfectio hominis, nec sensibilem esse in
          homine neque vegetabilem animas vel substantias, sed potentias quae fluunt a substantia,
          quae est anima rationalis, sicut saepe superius diximus. In aliis autem sensibilis est
          substantia et non potentia, sed habet suas potentias concupiscibilem et irascibilem, et
          quinque a se fluentes sensus. Similiter autem se habet vegetabilis in plantis modum quo
          praecedens potestas est in sequenti, diximus superius in plu<cb ed="#B5" n="b"/>
          <!-- 419 b -->ribus locis : quem hic iteramus propter doctrinae facilitatem, quoniam
          inferior est in superiori sicut in magis formali. Omnis enim potestatis inferioris
          operationes diriguntur ad superiorem, sicut materia instrumentalis ad suam formam, et
          diximus superius quod omnis operatio quae instrumentaliter se habet ad aliam, est
          materialis et imperfecta ad illam. Sicut enim se habent operationes quinque sensuum ad
          sensum communem, sic se habent operationes sensus communis ad phantasiam. Similiter autem
          et operationes phantasiae ad intellectum possibilem, et ulterius intellectus possibilis ad
          agentem, qui absolute et simpliciter est substantia hominis : non tamen dicimus
          simpliciter unum esse materia ad alterum, sed materiale hoc modo quo imperfectum dicitur
          materiale. Imperfectum autem est omne materialiter operans vel instrumentaliter. Dico
          autem illud instrumentaliter operari quod operatur ad alterum quoddam quo est perfectio
          operis. Similiter autem se habent opera vegetabilis ad sensibilem : cujus signum est, quia
          nutritiva convertit nutrimentum in carnem, quae non est subjectum vegetabilis tantum, sed
          medium in tactu : ex quo facile innotescit potentiarum multitudinem in anima non inducere
          compositionem essentialem, sed potius ostendit unum formalissimum, ex quo omnes istae
          fluunt potentiae : et quanto formalius est, tanto in pluribus operationibus invenitur, et
          sui ad plura indigent, in quo differt a natura quae obligata est materiae, et unum tantum
          operatur. In hoc tamen uno ultimo formali aliquid est simile formae, et aliquid materiae,
          sed non materia et forma, sicut supra diximus in tractatu de intellectu. Has enim
          differentias in omni natura necesse est inveniri, quae est citra naturam et essentiam
          primam. Si quis vero posterius objiciat has potentias animae non esse substantiam, sed
          esse potentias naturales, et ita esse de genere accidentium, et inde ulterius velit esse
          in anima compositionem sub<pb ed="#B5" n="420"/> <cb ed="#B5" n="a"/>jecti et accidentis,
          inferens ulterius animam esse compositam in substantiam ex materia et forma, eo quod ante
          omnes compositiones secundas accidentium cum substantis compositio est prior ex materia et
          forma, eo quod nullum accidens accidit substantiae simplici, sive sit materia, sive forma,
          nos dicimus quod hujusmodi potentiae non sunt accidentia communiter, sed sunt potentiae
          naturales et proprietates animae : et haec sunt vires substantiae ejus, et talia multa
          accidunt omni substantiae simplici, sive sit forma, sive materia, sicut etiam nos supra
          dixisse meminimus. Et hoc addimus, quod tanto accidunt ei plura de talibus, quanto fuerit
          simplicior : quanto enim simplicior, tanto plura operatur : et utique nihil operatur cujus
          virtutem operis non habeat : et ideo ex talium accidentium multiplicitate et
          multiplicatione non concludi potest compositio substantiae. Quod autem isti objiciunt de
          corruptibili et incorruptibili, et separabili et non separabili, unam et eamdem habet
          solutionem, quod videlicet anima hominis tota incorruptibilis et separabilis est a
          corpore, sed per accidens non separatur in quibusdam viribus, eo quod operationes illarum
          non sunt sine corpore, sicut superius diximus de nauta, quod substantialiter separatur a
          navi, licet navigatio non sit sine corpore, ideo sicut senescunt et debilitantur vires
          animae, ita corrumpuntur et non aliter : constat autem quod non senescunt et debilitantur
          nisi corporis senectute et debilitate, sicut debilitatur nauta vel navigatio nave jam
          fracta et scissa et inveterata : et ideo ani<cb ed="#B5" n="b"/>
          <!-- 420 b -->ma exuta vires suas habet, licet non utatur eis, tamen non sunt otiosae,
          quoniam usus impeditur per accidens, ut patet ex dictis. Quod autem inducunt, quod
          vegetabilis praecedat sensibilem tempore, et sensibilis rationalem, non provenit nisi ex
          malo intellectu librorum <name ref="#Aristotle">Aristotelis</name>. Docet enim nos <name ref="#Aristotle">Aristoteles</name> animam non esse in semine, sicut actus est in eo cujus
          est actus : quia si sic inesset ei, tunc semen esset animal vel planta : sed docet nos,
          quia est in semine sicut artifex in artificiato : et ideo in semine non operatur nisi
          sicut artifex, neque unquam operatur animae opus nisi in corpore organico perfecto
          secundum numerum et figuram et formam organorum : et hoc modo dicit quod praecedit opus
          nutritivae opus sensitivae : hoc autem opus non est animae, sed virtutis formativae, quae
          est sicut artifex formans corpus : et secundum istum modum est expositus <name ref="#Aristotle">Aristoteles</name> a suis Commentatoribus : et ideo ex hoc nihil inferri
          potest de anima, neque quod sit una, neque quod sit multa. Haec igitur etiam in XVI libro
          de Animalibus dicit <name ref="#Aristotle">Aristoteles</name>, ubi etiam dicit quod
          spiritus qui est in semine, est intellectus, eo quod operatur ut intellectus practicus
          alicujus artificis. Quod autem dicit de eo quod est ingredi ab extrinseco et duci de
          materia, nihil omnino ad propositum, et solutio hujus patet per ea quae dicta sunt de
          intellectu agente : erit autem de his subtiliter loquendum in libro de Animalibus. Haec
          igitur de Anima secundum quod in seipsa consideratur, determinata sufficiunt.</p>
      </div>
    </body>
  </text>
</TEI>