<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT X.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT X.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t2c10">
        <head xml:id="admda-l3t2c10-Hd1e128">CAPUT X.</head>
        <head xml:id="admda-l3t2c10-Hd1e131" type="question-title">Et est digressio declarans opinionem Platonis et Gregorii
          Nysseni, et ejus errorem.</head>
        <p xml:id="admda-l3t2c10-d1e134">Gregorius autem Nyssenus et Graecorum sapientium quamplures, Platonis philosophia imbuti,
          videntes ex inductis rationibus necessario sequi animam rationalem esse separatam et non
          conjunctam corpori ut actum corporis, dixerunt esse causam animae aeternitatem secundum
          substantiam : eo quod non incipit cum corpore, ut dicunt, sed potius in coelo existentes
          animae a comparibus sibi stellis descendunt et incorporantur, et ideo corpori uniri non
          possunt ita quod sint corporum actus : et quia sic sunt separatae, cum tamen in se sint
          individuae, est etiam pars animae quae est intellectus sic separata : universale autem
          quod est objectum intellectus, aliquando esse habet in anima, et aliquando esse extra
          ani<cb ed="#B5" n="b"/>
          <!-- 346 b -->mam. Est enim universale, ut dicitur incorruptibile, aliquando in re
          existens, aliquando in anima, aliquando in utroque : et hoc non est inconveniens, quoniam
          est ubique et semper : et ideo cum anima sit locus ejus, eo quod est in potentia ad ipsum,
          est in ea, et cum res extra sit locus ejus, etiam est in re : sed verius est tamen ubi
          secundum formam est tantum, quam ubi est secundum esse materiale quod accidit formae : et
          ideo universalia verius dicit esse extra rem quam in rebus. Dicit enim quod omnis forma
          per hoc quod est causa, est ante rem cujus est causa, non solum secundum rationem, sed
          etiam secundum esse formale : et secundum hoc praehabet omnia in se quibus multiplicantur
          postea secundum esse : et haec forma sic existens est objectum ipsius intellectus quando
          intelligitur. Hujus autem causa est, quoniam scientia est ex necessariis. In rebus autem
          mutabilibus nihil est permanens necessarium. Oportet igitur quod necessarium per quod est
          scientia ipsorum, sit extra res ipsas. Adhuc autem intellectus est quoddam permanens et
          necessarium : quod autem est in ipso, est in eo secundum potestatem et naturam illius in
          quod est : quia hoc generaliter est verum de omni eo quod est in aliquo, quod scilicet
          semper est in eo in quo est secundum potestatem ejus in quo est, et non secundum naturam
          et potestatem ejus quod inest : oportet igitur quod id quod est in intellectu, sit
          permanens et necessarium. Istis igitur de causis et similibus posuit Plato intellectum
          separatum, et universale sic separatum : et cum universale secundum ipsum nunquam sit in
          potentia, sed semper est in actu separatum, et hoc sufficit ad intellectum, dixit non esse
          universale collectum ex pluribus memoriis et experimentis, sed omnium scientias ex
          intellectu, sed non considerare animam ea quae sunt in ipsa, eo quod occupatione corporis
          et delectatione abstrahitur, ne convertat oculum ad ea quae semper sunt <pb ed="#B5" n="347"/> <cb ed="#B5" n="a"/> in ea : per studium autem nihil fieri de scientia in
          homine, sed potius reordinari animam ad contuendum ea quae sunt in ea ut reminiscatur
          eorum quae delectatione carnis et occupatione sensibilium oblivioni tradiderat. Et hoc
          tangit Boethius in libro quem de Consolatione philosophiae edidit, dicens quod si Platonis
          musa personat verum, quod quisque discit, immemor recordatur. Sed de his in scientia de
          intelligibili erit quaerendum. Nunc autem dictum est opinionem Stoicorum fuisse,
          intellectum non sic esse separatum, quod non sit ens hoc aliquid, sed potius sic quod non
          sit forma corporalis vel actus corporis, et non esse cum potentia susceptibilem
          intelligibilium, sed actu semper habere universalia secum, quae tamen non tantum sunt in
          ipso, sed etiam extra animam et ante res particulares.</p>
        <p xml:id="admda-l3t2c10-d1e145">Hujus autem opinionis absurditas maxima et error pessimus : quoniam secundum hoc una
          anima diversa recipere potest corpora : quia qua ratione descendit in unum a stella
          compare recedens, eadem ratione potest intrare aliud post recessum ab eo in quo est : et
          hoc Plato esse verum asseruit : hoc autem in primo hujus scientiae libro sufficienter est
          improbatum. Dictum autem Platonis non curat morbum illum quem induximus : quoniam ponitur
          intellectus esse in se quoddam individuum : et jam superius conclusimus quod quidquid est
          individuum, non recipit in se aliquid nisi secundum esse individuetur illud : et sic id
          quod est in intellectu, non est universale, sed intentio particularis : et hoc non est
          principium artis et scientiae secundum ipsam veritatem. Adhuc autem secundum istam
          scientiam sensus et phantasiae non erunt nisi impedimenta scientiae : et tunc mirum quod
          anima eligeret tale corpus, quod eam a perfectione impediret. Amplius si dii incorporant
          animas, ut dicit Plato, sequitur malivolos et insipientes esse omnes coelestes deos in
          tale corpus detrudentes similes <cb ed="#B5" n="b"/>
          <!-- 347 b --> sibi intellectuales animas, in quibus per maximos labores vix possunt
          unquam attingere contuitum pulchritudinis quam habent in seipsis. Ratio autem etiam quare
          hoc dixit Gregorius Platonem sequens, nulla est omnino. Fugit enim inconveniens, ne forte
          cogatur concedere animam corrumpi cum corpore, si concesserit quod incipit cum corpore :
          et illius nulla est necessitas, quoniam non sequitur quod si aliquid incipit cum aliquo,
          quod continuo corrumpatur corrupto illo : quoniam non incipit cum ipso ut sit aliqua pars
          ejus vel aliqua forma, quae non habeat esse nisi in ipso : et hoc nos in sequentibus
          ostendemus. Adhuc autem absurdum est quod anima coelestis fiat terrestris, quia aequivoce
          habent nomen animae coelestes et terrestres : anima autem comparis stellae, stellae est
          proportionata, et est coelestis : hoc igitur ad inferiora non descendit ut terrestre fiat
          : hoc enim non modo esset tectoricam tibicines indui, sed jam terram indui virtute
          coelesti et forma, quod omnino absurdum est. Est ideo haec Stoicorum opinio aut
          metaphorice dicta, aut est omnino falsa : quoniam Plato, sicut et alii Antiqui omnia per
          metaphoricas similitudines tradiderunt, quae de Physicis intellexerunt. Cujus causa fuit,
          quia per propria exprimere quae senserunt nesciverunt.</p>
      </div>
    </body>
  </text>
</TEI>