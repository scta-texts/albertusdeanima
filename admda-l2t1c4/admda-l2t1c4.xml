<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT IV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT IV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t1c4">
        <head xml:id="admda-l2t1c4-Hd1e128">CAPUT IV.</head>
        <head xml:id="admda-l2t1c4-Hd1e131" type="question-title">In quo ex praedictis demonstratur quae anima separabilis est, et
          quae non.</head>
        <p xml:id="admda-l2t1c4-d1e134">Ex dictis autem in praedicta diffinitione animae, facile determinatur quaestio qua
          quaeritur, si anima sit separabilis a corpore, vel non. Non enim manifestum est quod anima
          non universaliter separabilis est a corpore, et similiter quod pars quaedam ipsius non
          separatur a corpore. Quaecumque enim forma essentialiter est pars corporis aut actus,
          nullam vitae actionem agens nisi in parte corporis aliqua, non potest separari secundum
          esse a corpore : quia si separaretur, sequeretur quod separata nullam haberet vitae
          actionem : et haec esse non potest : tales autem sunt anima vegetabilis in plantis, et
          anima sensibilis in brutis : haec enim duplex anima est actus et perfectio quarumdam
          corporis partium, sine quibus nullam omnino habet vitae actionem. Non enim intelligi
          potest nutritiva et augmentativa et generativa agere sine cibo et semine corporali : et
          ideo a corpore in istis actionibus non separantur. Similiter autem videre et audire et
          universaliter sentire non agitur sine instrumentis corporalibus et corporalibus formis, et
          imaginari non fit sine quantitate <cb ed="#B5" n="b"/>
          <!-- 198 b --> corporis : propter quod nihil istorum separatur : neque ipsa anima separari
          potest quae sic est in toto corpore, sicut istae potestates sunt in partibus corporis. At
          vero quamdam animam et secundum quasdam partes nihil prohibet separari, propter hoc quod
          illae nullius corporis sunt actus, in quo vitae exerceant actiones, sicut in organo, sicut
          manifestum erit in sequentibus de intellectu tam agente quam possibili ; et in parte in
          praemissis habitum est. Amplius autem manifestum est non solum de ipsa parte intellectiva,
          quod separatur, sed etiam de ipsa anima tota intellectiva, quod separetur est manifestum :
          cujus causa necessaria est, quia cum partes animae sint naturales potestates ejus, ab ipsa
          fluentes, impossibile est quod ab essentia conjuncta cum corpore fluat potestas separata.
          Sed e converso possibile est quod ab eo quod essentialiter est separatum, fluant potentiae
          operantes in corpore : quia omnis potestas superior potest quidquid potest virtus
          inferior, et non convertitur : cujus probatio est, quod a primo motore simplici qui maxime
          substantia separata est inter essentias omnes, fluit virtus motiva primi mobilis, quae
          nullo modo explet operationem suam sine corpore, eo quod nihil est localiter mobile nisi
          corpus. Similiter autem ars quaelibet separata est prout est in anima artificis, et tamen
          potentias suas non explet sine corporis instrumentis. Patet igitur quod ab eo cujus
          essentia separata est, fluunt potentiae operantes in corpore. Sed ab eo quod essentialiter
          subditur corpori, et est virtus in corpore existens, nulla fluit potentia quae sit
          separata : quia potentia naturalis et operatio sequitur essentiam : et ideo ipsa potentia
          mixta corpori, magis erit mixta quam ipsa essentia a qua fluit. Adhuc autem naturalis
          potentia est proprietas essentiae. Est autem subjectum principium passionis, et cadit in
          <pb ed="#B5" n="199"/> <cb ed="#B5" n="a"/> diffinitione ejus. Qualiter igitur posset
          esse, quod essentia conjuncta corpori, causaret potentiam naturalem separatam. Ex his
          igitur patet, quod si intellectus est potentia separata, tunc oportet quod natura et
          essentia intellectivae animae sit separata : et cum hoc habebit plurimas potentias corpori
          conjunctas. Amplius autem manifestum hoc si dicatur anima intellectiva sive rationalis
          movere corpus et esse actus ejus, sicut nauta est actus et motor navis. Nauta enim movet
          navim per speciem intellectivam quae est scientia gubernandi : et cum nullam operationem
          habet nauta in navi, quae non expleatur motu et instrumento corporeo, sicut a temone, vel
          clavo,vel velo, aut gubernaculo, vel remo : et separatur tamen totus gubernator a navi. Et
          similiter si anima sic movet corpus totum intellectu gubernante aut imperante, ipsa
          separatur tota essentialiter a corpore, licet habeant multas vires et operationes sensus
          et vegetationis, quae non explentur sine instrumentis corporeis. Haec autem omnia
          constabunt postquam determinatum fuerit de natura animae intellectivae in tertio hujus
          scientiae libro. Figuraliter quidem igitur, hoc est, superficialiter et universaliter sic
          determinatur et describitur anima diffinitione universali solum quid est anima
          dicente.</p>
      </div>
    </body>
  </text>
</TEI>