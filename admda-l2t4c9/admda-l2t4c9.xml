<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT IX.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT IX.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t4c9">
        <head xml:id="admda-l2t4c9-Hd1e128">CAPUT IX.</head>
        <head xml:id="admda-l2t4c9-Hd1e131" type="question-title">Qualiter sensitivum sensibileque idem actu sunt et diversa in
          esse, et qualiter correlativa.</head>
        <p xml:id="admda-l2t4c9-d1e134">Hic autem jam dictum est quod sensus secundum actum et sensibile secundum actum sunt
          simul et idem in actu, et diversa in esse. Hoc autem sic probatur : omnis enim motus qui
          est exiens de potentia ad actum, et similiter omnis actio secundum quod est actio ab
          agente in patiens, et similiter passio qua abjicitur aliquid ab eo in quod agitur et quod
          movetur, sunt in eo quod agitur sive patitur secundum rem, sicut ostendimus in Physicis :
          quia autem omnis sensus patitur ab objecto, sicut auditus a sono, oportet necessario sonum
          secundum actum in quo est sonus, primo secundum potentiam inesse : actus enim omnis est in
          eo quod de potentia exivit in actum, et hoc est patiens et motum : activi enim et motivi
          actus fit in patiente generaliter et non e converso : et ideo non generaliter est verum,
          quod omne movens moveatur : non enim est verum nisi in physicis, quorum materia est unica
          per contrarietatem movens et mota, sicut determinatum est in Physicis, et in libro Peri
          geneseos. In aliis autem invenitur aliquid agens non actum, et aliquid movens non motum,
          sicut est in spiritualibus, in quibus sensibile est movens non motum, et medium movens
          motum, et sensus motum et non movens. Cum igitur sic est, tunc oportet necessario, quod
          sonantis actus qui est sonatio, sit in potente <pb ed="#B5" n="307"/> <cb ed="#B5" n="a"/>
          sonare : et hoc est solidum planum cum aere sibi conjuncto : similiter autem potentia
          habens sonum est sensus auditus : actus ergo soni fit etiam in auditu : igitur sonantis et
          auditus est idem actus secundum esse differens et secundum secundum quod est in diversis
          potentia sonum habentibus, sortitur nomina diversa. Quando enim est in potentia sonante,
          tunc vocatur sonatio : et quando est in potentia audiente, tunc vocatur auditio. Dicitur
          enim sonus dupliciter, secundum actum et potentiam, sicut et dupliciter dicitur auditus,
          secundum actum et potentiam.</p>
        <p xml:id="admda-l2t4c9-d1e141">Eadem autem omnino ratio est et in aliis sensibus et sensibilibus : sicut enim actio est
          aliquo modo in agente, et aliquo modo in patiente : quia est in agente secundum quod per
          ipsam denominatur quando dicitur agens, et secundum quod ipse potens est agere quando est
          in otio, et exit in actualiter agere quando agit post otium. In patiente autem est ipsa
          forma quae influitur ab agente. Similiter est de sensibili et sciente : quando enim
          sensibile non agit sensum, tunc est quasi in otio, habens tamen formam qua perfectum est
          ad agere : quando autem actu agit in sensum, tunc est actus sensus in ipso a quo
          denominatur, et est eadem forma profluens ab ipso : et est in sensu qui potentia habuit
          eam, non sicut mutato de actione in actum, sed potius sicut in patiente quod recipit
          formam agentis : et sic activi et passivi est idem actus. Potentis enim agere et potentis
          actionem agentis recipere idem actus est, diversus secundum esse potentialiter agentis et
          potentialiter patientis. Sed in quibusdam sensibus secundum diversum esse habet duo
          nomina, in quibusdam secundum alterum est innominatum, sicut diximus de potentia audiente
          et potentia sonante, quod actus unius est auditio, et actus alterius sona<cb ed="#B5" n="b"/>
          <!-- 307 b -->tio. In visu autem actus potentia videntis dicitur visio : ille autem qui
          est ejus quod de otio exit in actum, quando ut activum perficit visum, quae est actio
          coloris, non est nominata nisi per circumlocutionem exprimatur, dicendo quod est actio
          coloris in visum secundum actum factum. Similiter autem in potentia gustante actio gustus
          vel gustatio vocatur : saporis autem actio innominata est.</p>
        <p xml:id="admda-l2t4c9-d1e148">Quoniam autem sic unus est actus sensibilis et sensitivi, quando utrumque secundum actum
          est, necesse est tunc ea sic dicta simul corrumpi et salvari : quia sic correlativa sunt
          quae posita se ponunt, et perempta se perimunt : et sic simul sunt et corrumpuntur auditio
          et sonus, et gustatio et saporis actio, et sic de aliis. Quando autem utrumque secundum
          potentiam dicitur, et non secundum actum, tunc non sunt correlativa : et tunc non
          necessarium est quod simul corrumpantur et salventur.</p>
        <p xml:id="admda-l2t4c9-d1e152">Sed antiqui physiologi non bene dicebant, quando opinati sunt sensibile et sensum
          quocumque modo accepta esse correlativa, dicentes nihil esse album vel nigrum, nisi quando
          est visus de ipso : et nihil esse saporem, nisi prout est in gustu, et sic de aliis
          sensibilibus. Hoc enim uno modo recte dicebatur, et alio modo non recte : sensibili enim
          et sensu dictis dupliciter, his quidem secundum potentiam, illis vero secundum actum, de
          secundum actum dictis recte dixerunt Antiqui, de dictis autem secundum potentiam, non
          recte dicebant. Peccant igitur in hoc quod simpliciter sine distinctione correlativa
          dixerunt ea quae non simpliciter et sine distinctione correlativa dicuntur.</p>
        <p xml:id="admda-l2t4c9-d1e155"> <pb ed="#B5" n="308"/> <cb ed="#B5" n="a"/> Ex isto autem ulterius elicitur, quare
          excellentiae quaedam corrumpunt sensum. Est enim vox et sonus prout movent sensum,
          symphonia quaedam et consonantia sive proportio et contemperatio agentis ad patiens : vox
          autem sive sonus sunt quodammodo unum et idem, sicut diximus, tunc oportet quod etiam
          auditus sit symphonia quaedam et proportio ad eumdem actum ad quem proportionatur sonans :
          et quia excellens plus movet quam mobilis sit sensus, ideo excellenter acutum et grave
          corrumpunt auditum, et similiter excellentiae saporum corrumpunt gustum, et in coloribus
          sive visibilibus excellenter fulgidum sive excellenter opacum corrumpunt visum : et hoc de
          fulgido constat. Opacum autem etiam corrumpit, licet non ita cito sicut fulgidum : cujus
          signum est, quod in carceribus tenebrosis diu inclusi, lumen non possunt respicere, quando
          egrediuntur ad lumen. Causa autem est, quia spiritus visivus qui in nervo optico fluit ab
          oculis, avertitur, et repellitur per tenebras : et quia spiritus calidus est, cum
          avertitur, tunc frigiditas obdurat porum oculi, et excaecatur oculus. Similiter autem
          excellentiae odorum corrumpunt olfactum, eo quod sensus in compositione organi ratio
          quaedam contemperantiae et proportionis est : et ideo ipsa sensibilia sunt dulcia sensui,
          quando parva adducuntur ad sensum sine excellentiis : et quando mixta sunt
          proportionabiliter, sicut acutum proportionatum, et dulce et salitum : proportionabiliter
          enim ista ad sensum ducta, delectabilia sunt, eo quod organum quasi medium est sensibilium
          secundum proportionem medii compositum. Universaliter autem symphonia et consonantia sive
          proportio, magis est mixta quam acutum et grave excellentia. Similiter autem et tactus
          medium infrigidabile et calefactibile proportionatur : sensus enim semper est proportio et
          contemperatio : ab excellentiis autem tristatur et corrumpitur.</p>
      </div>
    </body>
  </text>
</TEI>