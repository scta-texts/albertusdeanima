<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT IV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT IV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t2c4">
        <head xml:id="admda-l3t2c4-Hd1e128">CAPUT IV.</head>
        <head xml:id="admda-l3t2c4-Hd1e131" type="question-title">Et est digressio declarans opinionem Alexandri et ejus
          improbationem.</head>
        <p xml:id="admda-l3t2c4-d1e134">Alexander autem qui inter discipulos <name ref="#Aristotle">Aristotelis</name> aliquando
          summus habitus est, dicit intellectum possibilem formam corporis et virtutem causatam ab
          elementis, supra quam irradiat intelligentia agens quae non est pars animae hominis, sed
          se<pb ed="#B5" n="336"/> <cb ed="#B5" n="a"/>parata. Dicit enim quod forma habita materiae
          primam magnam in simplicibus operatur diversitatem : facit enim unum ignem, et alterum
          aquam, et tertium aerem, et quartum terram : quando autem non solum unica forma operatur,
          tunc facit mirabiliores diversitates. In compositis autem remanent secundum aliquem modum
          formae elementales, et insuper adjiciuntur eis formae compositorum : et ideo quando
          elementa per mixturam ab excellentiis recedunt, tunc in natura mirabiliora operantur : et
          primus quidem recessus facit mineralia et lapides, quorum sunt formae naturales. Secundus
          autem recessus animata perficit, quorum est potentior forma quam mineralium : et ita per
          gradus majoris et minoris temperantiae et aequalitatis elementa venientia ad medium
          secundum mixturam, tandem perficiunt formam quae vocatur intellectus possibilis, qui
          potentia est omnia intelligibilia et actu nullum : hic autem intellectus est in corpore
          hominis, ut dicit, sicut rasura et planatio in tabula, et non sicut ipsa tabula : sed
          potius corpus est sicut tabula, et intellectus sicut praeparatio tabulae ad scripturam :
          nec dicitur esse separatus a corpore, sed potius ab intelligibilibus, sicut privatio quae
          dicit habilitatem ad recipiendum, separata est ab his quae recipit, sicut etiam rasura et
          planatio separata sunt a scriptura, et sicut quaelibet privatio materiae : non tamen ipse
          actus : et hoc dicit <name ref="#Aristotle">Aristotelem</name> sentire quando dicit
          intellectum possibilem esse separatum.</p>
        <p xml:id="admda-l3t2c4-d1e147">Habet autem adhuc rationes duas : unam quidem quam sumit ex <name ref="#Aristotle">Aristotelis</name> verbis, ubi dicit animam secundum substantiam universaliter esse
          corporis organici endelechiam. Si enim hoc est verum, tunc univoce omnes animae partes
          sunt endelechiae corporis. Oportet igitur intellectum esse corporis endelechiam sicut
          formam corporalem, et sic erit causata forma ex elementorum mixtura. Amplius autem po<cb ed="#B5" n="b"/>
          <!-- 336 b -->tentia materiae corporalis et physicae non perficitur nisi per formam quae
          est in ipsa potentialiter et educitur de ipsa per motum et mutationem : stat autem quod
          anima rationalis quae est intellectiva, est perfectio corporis hominis quod est materia
          corporea : oportet igitur quod potentialiter sit in ipso semine corporis, et educatur de
          ipso per motum et mutationem : igitur intellectus qui est perfectio hominis, est forma
          corporis operans in corpore sicut aliae formae naturales.</p>
        <p xml:id="admda-l3t2c4-d1e157">Sed illud quod magis irrationabile est in dicto isto, est hoc quod iste ponit, quod prima
          perfectio quae est praeparatio ad secundam, hoc est, ad intelligibilia suscipienda, sit
          facta ex complexione elementorum : quia apud Peripateticos omnes est ab antiquo vulgatum,
          quod intellectus est ingrediens ab extrinseco, et non factus ex elementis : nec
          potentialiter existens in eis : non enim aliquo modo probabile vel intelligibile est,
          qualiter virtus incorporea quae discernit res omnino incorporeas et immateriales, educatur
          ex elementis. Adhuc autem ex isto videtur sequi, quod materia secundum se compositionis
          varietate faciat omnes formas, absque eo quod necessariae sunt aliae causae, sicut
          dixerunt hi qui casum et fortunam moventia esse dixerunt, et negarunt causas per se
          agentes, quod tamen Alexander dicere non intendit, quia alibi ponit causas agentes.</p>
        <p xml:id="admda-l3t2c4-d1e161">Id autem quod demonstrative destruit dictum Alexandri, est quod omne quod recipitur in eo
          quod est in corpore sicut forma corporis, est particulare et individuum, sicut probatur
          per omnia quae sunt in virtutibus animae sensibilis : si ergo intellectus possibilis esset
          hujusmodi forma, receptum in ipso esset particulare : et sic non esset intellectus
          acceptivus universalis. Adhuc autem in physica doctrina parum faceret <name ref="#Aristotle">Aristoteles</name> si doceret nos praeparationem tantum ad
          intelligibilia, <pb ed="#B5" n="337"/> <cb ed="#B5" n="a"/> et non determinaret nobis
          subjectum illius praeparationis : non est ergo intentio <name ref="#Aristotle">Aristotelis</name> vocare intellectum possibilem solam praeparationem ad intelligibilia
          suscipienda, sed potius id quod subjicitur tali praeparationi, vocat intellectum
          possibilem. Et hae rationes Averrois contra Alexandrum tenendae : quia absque dubio
          Alexander, etsi in multis bene dixerit, tamen in materia hac pejus omnibus determinavit :
          et sequitur ex dicto ejus animam cum corpore perire, et animam alterari alterato corpore,
          et multa alia, quae absurdissima sunt, et claro Philosopho minus digna : quam ob causam
          abjicienda est penitus scientia ista, et extra genus hominum exterminanda tanquam error
          pessimus, ex quo totius nobilitatis et perpetuitatis animae intellectivae sequitur
          destructio.</p>
        <p xml:id="admda-l3t2c4-d1e174">Rationes quas inducit, super falsas propositiones fundavit. Quod autem dicit <name ref="#Aristotle">Aristotelem</name> dicere, quod anima est perfectio corporis organici, et
          quod perfectio secundum unam et eamdem rationem dicitur de vegetabili et sensibili et
          rationali, omnino falsum est : quinimo dicit <name ref="#Aristotle">Aristoteles</name>,
          sicut ex superioribus patet, quod intellectus nullius corporis est actus : et hoc est
          repetere necessarium, cum de his ex superioribus satis constet. Similiter autem quod
          dicit, quod intellectualis anima educatur de semine, falsissimum est omnino, sed potius
          ipsa est ingrediens ab extrinseco a datore formarum in materiam, et est similitudo datoris
          formarum qui est intelligentia prima, et non commixta corpori sicut commiscetur virtus vel
          forma corporis : et ideo hoc etiam est falsum. Verum est tamen, quod ipsa est finis
          generationis : sed iste finis non efficitur in materia virtute qualitatum primarum
          transmutantium materiam, sed potius intelligentia dat quando materia est disposita per
          principia naturalia. Et de hoc in libro de Animalibus, ubi de generatione tractabitur,
          erit agendum. In tantum igitur dictum sit de opinione Alexandri.</p>
      </div>
    </body>
  </text>
</TEI>