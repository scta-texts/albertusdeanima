<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT V.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT V.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c5">
        <head xml:id="admda-l2t3c5-Hd1e128">CAPUT V.</head>
        <head xml:id="admda-l2t3c5-Hd1e131" type="question-title">De sensatis in communi quae sunt per se et proprie, et secundum
          se et commune, et per accidens.</head>
        <p xml:id="admda-l2t3c5-d1e134">His igitur praelibatis, dicendum est de objectis uniuscujusque sensus primo in communi,
          quia de communibus proprie est speculatio. Dicitur autem in communi sensibile tripliciter.
          Duo quidem dicimus per se sentiri : unum autem secundum accidens. Quando autem dicimus per
          se sentiri aliquod sensibile, volumus intelligere per se quando subjectum est causa
          praedicati, hoc est, quod per propriam naturam et essentiam causa est immutationis sensus,
          eo quod ipsum est quod habet inferre passionem sensui : diximus enim quod sensus
          generaliter est potentia passiva, et sentire generaliter pati : diximus enim saepe in
          libris naturalibus praehabitis, quod non quodcumque agens infert passionem cuilibet
          patienti, sed oportet esse communicationem naturae inter proprium agens et proprium
          patiens : et tunc dicemus quod illud est essentiale sensibile, quod suam propriam
          essentiam, vel intentionem essentiae, deprehendet in sensus organo. Haec autem sunt duo :
          cum enim omnes formae sensibiles sint etiam formae situales, et quae habent quantitatem
          per accidens, statim impenditur quod calor in oculo non recipitur sine quantitate, et <pb ed="#B5" n="239"/> <cb ed="#B5" n="a"/> his quae sunt quantitati annexa essentialiter : et
          ideo sensatum per se, dividitur in duo : quorum unum quidem proprium est, quod sic
          convenit uni sensui quod non convenit alii, sicut coloratum in quantum coloratum in nullum
          agit sensum, nisi in visum : sonus autem in auditum et non in alium sensum. Aliud autem
          est sensatum quod ideo per se sentiri dicitur, quia sua intentio in sensu imprimitur
          conjuncta sensibili proprio : et hoc est proprium et proximum subjectum sensatae speciei,
          quod est magnitudo, in qua ut in subjecto proprio est omnis qualitas sensibilis. Et
          proprium quidem subjectum sensibile duo habet in se quae faciunt ipsum proprium. Unum
          quidem dictum est, quod scilicet non convenit ipsum altero sensu sentiri, nisi illo cujus
          est proprium activum inferens ei passionem : et cum non agat in sensum nisi intentionem
          propriae formae, sequitur quod sensum non convenit errare circa proprium sensatum. Dicitur
          autem sensatum proprium duobus modis. Uno quidem modo secundum quod est in re sensata in
          qua est secundum esse materiale. Alio autem modo secundum quod est receptum in organo
          sensus : secundum enim quod est in re non semper judicatur de ipso : quia etiam per hoc
          esse non habet agere in sensum, sicut nos inferius ostendemus : sed ponamus per esse quod
          habet in abstractione, secundum quod esse primum est in medio, et postea in sensus organo
          : et multae variationes possunt fieri circa esse suum quod habet in abstractione, tam in
          medio quam in organo : quoniam si contingat aerem qui est medium in visu esse humidum
          multum, forte videbitur album esse perfusum rubore vel croceitate : et si forte pupilla
          sit infirma, ex humore in oculum defluente alterabit esse coloris quod habet in
          abstractione, sicut diximus in tertio Meteororum in tractatu de iride : <cb ed="#B5" n="b"/>
          <!-- 239 b --> et haec non sunt error sensus in sensibili proprio : quoniam sensibile
          proprium revera tale esse habet in abstractione, licet non habeat tale esse in subjecto in
          quo est secundum esse materiale, quod habet in materia. Patet igitur sensum circa
          sensibilia propria non errare : sic enim est visus coloris, et auditus soni, et gustus
          saporis, qui humor a Graecis vocatur, eo quod in humido semper sentitur. Tactus autem
          plures habet differentias quae non ad unum proprie rationis genus reducuntur, tamen in
          unaquaque judicat de illis et non decipitur. In compositione tamen sensibilium magna
          frequenter est deceptio, sicut quidem est quod est coloratum ut utrum croceum sit mel, aut
          cholera citrina, aut ubi est coloratum, aut quid est quod sonat, aut ubi sonat, et sic de
          aliis. Et hujus causa, ut infra dicemus, est quia sensus proprius non habet componere, sed
          aliqua superior potentia : et illius est error. Haec igitur sunt sensata propria.</p>
        <p xml:id="admda-l2t3c5-d1e145">Communia autem, sunt sicut diximus, quorum essentiae vel esse secundum intentiones suas
          vere sensibus imprimuntur, et illae sunt sicut magnitudo in qua sunt sensibilia : et cum
          magnitudo sit terminus naturalis corporis, et terminata quantitas sit figura, oportet
          etiam figuram esse sensatum commune : trigonum enim vel quadratum est quod imprimitur
          oculo in videndo et tactui in tangendo. Quia autem numerum cognoscimus divisione continui,
          et continui est essentialiter dividi, ideo oportet numerum etiam esse sensatum commune.
          Magnitudo autem non dividitur solum per essentiam, sed etiam per motum, eo quod motus non
          habet ante et post nisi per ante et post in partibus magnitudinis : et ideo oportet etiam
          motum esse sensa<pb ed="#B5" n="240"/> <cb ed="#B5" n="a"/>tum commune. Et quia opposita
          sunt ejusdem potentiae, ideo etiam est sensatum commune : et sic igitur sunt quinque
          communia, motus, quies, numerus, figura, et magnitudo, nec dicuntur ista communia, eo quod
          quodlibet eorum aequaliter ab omni sensu percipiatur : sed quia quodlibet istorum probatur
          percipi pluribus sensibus, et non uno solo sensu, quoniam in veritate motus et quies et
          numerus omnibus sensibus percipiuntur, sed quantitas et figura, tactu et visu, ista autem
          sensata communia dicuntur per-se-sensata, secundum quod per se opponitur ad id quod est
          per accidens, et non sic secundum quod per se opponitur ei quod est non primo. Impossibile
          enim est, quod idem passivum numero, habeat activa diversa secundum genus. Constat autem
          quod color et magnitudo diversa sunt genere : et ideo sensatum proprium est quod agit in
          proprio sensu : et hujusmodi sensatum magnitudinem habet et figuram, etc. : ideo
          recipiuntur etiam illa non per accidens, sed propriae eorum intentiones imprimuntur in
          organo sensus.</p>
        <p xml:id="admda-l2t3c5-d1e152">Sed secundum accidens sensibile est, quod propriam essentiam in sensum non imprimit, nec
          primo, nec secundo, sed cum sensibili proprio, et communi accipitur, et non sine
          aestimatione vel cogitatione, sicut sunt intentiones de quibus in tertio gradu
          abstractionis diximus, sicut quod hoc album est Diaris filius, vel hoc nigrum est amicus,
          vel homo, vel animal : sicut videt ovis quod hoc pilosum est lupus, et hoc pilosum est
          canis, et unum aestimat amicum, et alterum inimicum. Secundum autem hanc doctrinam
          cognoscitur distinctio sensibilium, quae secundum quorumdam malam doctrinam valde est
          manifesta, sed errores talium transivimus brevi<cb ed="#B5" n="b"/>
          <!-- 240 b -->tatis causa cui studemus. In hoc enim quod tale est, quod secundum se nihil
          de intentione suae essentiae imprimit in sensum, secundum se sentiri nihil potest, sed
          sentiri per accidens : quia albo accidit quod sit ei conjunctum : et ideo organum sensus a
          tali sensibili nihil patitur omnino : quia natura hominis non est sensibilis per propriam
          essentiam, sed intelligibilis. Secundum se autem sentiuntur quae intentiones proprias
          imprimunt in sensum : et haec sunt ad quae ipsa organa sunt vel habent apta nata ex primis
          suis componentibus.</p>
      </div>
    </body>
  </text>
</TEI>