<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XVII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XVII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c17">
        <head xml:id="admda-l2t3c17-Hd1e128">CAPUT XVII.</head>
        <head xml:id="admda-l2t3c17-Hd1e131" type="question-title">De auditu, et primo de bene sonantibus et male.</head>
        <p xml:id="admda-l2t3c17-d1e134">Nunc autem de sono primum, et postea de auditu dicemus. Primum est sciendum quod sonus
          dupliciter dicitur, <pb ed="#B5" n="264"/> <cb ed="#B5" n="a"/> potentia scilicet et actu.
          Potentia quidem secundum quod dicimus quaedam non habere sonum, eo quod impossibilia sunt
          sonare, vel eo quod non faciunt sonum nisi valde debilem, sicut spongia, et pili, et
          lanae, et hujusmodi. Quaedam autem dicimus habere sonum, non quod actu sonent, sed quoniam
          sunt potentia sonum facere, sicut aes, aurum, et argentum, et quaecumque sunt plana et
          lenia et solida, non quod sonent secundum actum, sed quia possunt sonos facere, qui sunt
          in medio aere et auditu. Causa autem generalis quare quaedam non sonant, est quia sunt
          mollia aerem apud se retinentia, potius quam expellentia, sicut spongia quae quasi
          imbibendo aerem retinet ipsum, et non expellit. Similiter faciunt pili et lana, quia rara
          sunt et discontinua : et ideo infra se recipientia aerem, non sinunt ipsum expelli :
          propter quod talia insonabilia sunt. Mollia autem continua male sonant, eo quod non
          expellunt fortiter : et hoc est ideo quia ictui cedunt citius quam expellant aerem : et
          ideo haec non multum sonant, nisi aliquis vehementer percutiat. Solida autem plana multum
          aerem habentia, fortiter sonant : quia ex hoc quod solida, non cedunt et fortiter
          percutiuntur : ex hoc autem quod sunt plana et lenia aequalium superficierum, undique
          simul aerem a se expellunt : et ex hoc quod multum habent aerem, magnam ministrant sono
          materiam in qua generetur. Et inde est, quod aeramenta prae omnibus corporibus sonora
          sunt, et praecipue aurum et argentum et cuprum : haec enim commixta sunt melius caeteris
          metallis, ex subtili aqueo, et subtili terreo : et terreum eorum est sulphur, cui ablata
          est ventositas : subtilitas autem miscibilium fieri non potuit sine multo admixto aereo :
          quoniam, sicut in fine tertii Meteororum dictum est, haec ex vaporibus miscentur : vapor
          autem omnis multum habet aeris : et ista sonora sunt vehementer, et diu retinent sonum, eo
          quod aere plena sunt, quae trementia ex ictu forti continue a <cb ed="#B5" n="b"/>
          <!-- 264 b --> se expellunt. Et non ita sonant stannum et plumbum, eo quod magis aquae
          habeant : et ideo quasi suffocatum et extinctum habent sonum : propter quod campanas et
          organa facientes, acumen soni, quod ex cupro est, temperant et gravant admiscentes stannum
          proportionatum. Ferrum autem quasi medium est, quia ex eo quod multum habet de terrestri
          scabroso et impuro, obumbratum habet sonum : ex hoc autem quod siccius est stanno et
          plumbo, acutius his sonat. Lapidum etiam quicumque melius commixti et solidiores sunt,
          melius sonant. Similiter autem et ligna quaecumque magis aerea et sicciora et solidiora,
          magis sonant : et quaecumque his contraria sunt, tanto etiam minus sonant. Cujus signum
          est lignum fagmeum quod aereum est, et ideo multum cremabile et solidum est : et sonat
          fortiter et magis quam buxus, eo quod buxus magis terrestris est. Abies autem licet sit
          aereae naturae multum, tamen quia solida non est, non ita sonat sicut fagus : et quando
          fagmeum lignum et latum et longum, et fiunt in eo foramina multa ex transverso, et
          superficies ejus bene plana desuper percutitur, sonat ad maximam distantiam sicut campana.
          His enim Graeci pro campanis utuntur.</p>
        <p xml:id="admda-l2t3c17-d1e145">Fit autem sonus secundum actum, quando est alicujus verberationis ad aliquid percussum,
          et in aliquo in quo sonus generetur : nihil enim facit sonum nisi percussio. Et ideo
          impossibile est uno solo existente fieri sonum : alterum enim est verberans active faciens
          sonum, et alterum est quod verberatur : et haec duo ad minus exiguntur in omni sono.
          Frequenter autem oportet, quod aliquid tangatur : et cum ictu vehementi aliquid tetigerit,
          sonus secundum actum fit. Et ideo sonus nunquam fit sine locali motu. Causa ejus est, quia
          sonum esse est in continuo fieri : et cum generans ipsum sit <pb ed="#B5" n="265"/> <cb ed="#B5" n="a"/> motus violentus, qui est ictus percutientis solidum planum, oportet quod
          aliquid generantis ipsum semper in ipso remaneat : quia aliter non fieret continue sonus.
          Qualiter autem movens violenter fit cum motu violento, diximus et in fine octavi
          Physicorum, et in libro de Coelo et Mundo. Sicut autem diximus, non quorumlibet
          contingentium ictus facit sonum : quia pilorum et acutorum, aut non est sonus, aut
          debilis. Sed potius quaecumque sunt solida plana, sonant, sicut jam dictum est. Concava
          autem aerem expulsum continent, et exire non permittunt, et ideo tumultuans aer et intus
          in eis retentus horribiliter sonat, eo quod impotens sit exire. Hujus autem et alia causa
          : concavum enim percussum plures facit ictus : percussum enim in uno latere, propter
          continuitatem tremit in alio latere, et ibi etiam percutit : et ille tremitus diu tenet
          sonum. Et hujus signum est, quia si percutiat concavum aliquid latum, quod multas simul
          partes tangit circuli concavi, sive in convexo, sive in concavo, illud aufert motum
          partium : eo quod simul percutit et tenet ne tremat : et hoc minorem facit sonum quam
          tangens ipsum in una parte tantum : et ideo baculi campanarum praecipiuntur bene rotundi
          fieri inferius, ubi tangunt campanas. Hujus etiam signum est, quia si aliquis manu teneat
          campanam quando percutitur, quasi extinguitur sonus, eo quod impediuntur partes
          circumferentiae a motu tremitus, et forte frangitur campana quando sic tenetur, eo quod
          partes non possunt habere liberam cessionem et motum per tremitum, quem impedit tenens
          campanam. Istae igitur sunt conditiones sonantium et non sonantium.</p>
      </div>
    </body>
  </text>
</TEI>