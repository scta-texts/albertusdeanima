<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT VIII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT VIII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t4c8">
        <head xml:id="admda-l3t4c8-Hd1e128">CAPUT VIII.</head>
        <head xml:id="admda-l3t4c8-Hd1e131" type="question-title">Qualiter est motus processivus secundum quod fit a motore
          immobili secundum locum.</head>
        <p xml:id="admda-l3t4c8-d1e134">Nunc autem propter bonitatem doctrinae, ut per opus melius cognoscatur pars animae
          movens, dicemus ut in capitulo et summa, quod movens in animalibus est movens organice,
          organo pertinente ad motum, sicut est ambulatio et volatus ex tali loco ubi principium
          motus illius et finis idem membrum est, et est una vis et eadem sita in membro illo : hic
          autem motus est gyrantis, quando motum membrum gyrum habet expulsionis et retractionis in
          eodem loco. In talibus enim motibus expulsio est sicut principium, et attractio est sicut
          finis ejus : et ideo necessario habet duas quietes interpositas, sicut patet cum
          expellitur crus a dextris primo et retrahitur in eodem : et ideo in omni eo quod taliter
          movetur, quoddam quiescit et quoddam movetur tam in parte animalis quam in toto : et in
          parte quidem, quoniam omne quod movetur in membris animalium, movetur in quodam immobili,
          ad quod retrahitur expulsum, sicut manus mota expellitur et retrahitur ad membrum ascelli
          immotum : et brachium motum expellitur et retrahitur ad cubitum immotum, et adjunctorium
          motum expellitur et retrahitur ad hume<cb ed="#B5" n="b"/>
          <!-- 405 b -->ris immotis : similiter autem in toto corpore, quia a parte dextra expulsa
          stat pars a parte sinistra, et retrahitur motum ad ipsam, et sic est in omnibus : sed in
          volatilibus et in natantibus non est ita, quia illa movent dextrum et sinistrum simul, et
          nituntur utroque latere simul, sed tamen fit ibi expulsio et retractio ad unum immobile,
          sicut diximus superius. In serpentibus autem, alias repentibus, nonnullus perficitur
          motus, ita quod mota anteriori parte, quiescit pars posterior, et utraque vicissim causat
          motum unum qui perficitur ita quod pars anterior expellitur et posterior retrahitur. De
          omnibus autem his differentiis habet determinari in libro de Motibus animalium, ubi
          inducemus qualiter ipsi motui necessario duae quietes interponuntur necessario.</p>
        <p xml:id="admda-l3t4c8-d1e141">Sed hoc sciendum est, quod cum in motibus animalium processivis aliud quiescat, aliud
          moveatur : et idem sit in eo principium unde expulsio sit, et ad quod fit retractio :
          finis et principium altera sunt ratione, licet magnitudine et subjecto idem sint : et
          hujus causa est, quia cum omnia quae moveantur animali motu, omnia moventur depulsu et
          attractu, sicut diximus : et depulsio et attractio sunt ex eodem in idem : et ideo oportet
          motum istum fieri ex eodem in idem, sicut in circulo : et hoc sic imaginari debemus, sicut
          si ponamus motorem circuli esse in centro : tunc enim motus circuli est ex centro, ita
          quod primo expellitur semicirculus dextrae continue, et reiteratur semicirculus sinistri :
          et ita est in motu animalis, quia ex eodem expellitur organum motus, et retrahitur postea
          ad illud idem, quasi reiterando, sicut diximus jam superius. Et ideo meo judicio mentitur
          <name ref="#Averroes">Averroes</name>, dicens cor esse quiescens unde fit expulsio, et ad
          quod fit attractio : oportet enim immobile a quo est motus esse conjunctum organo motus.
          Constat autem quod cor non est conjunctum hujusmodi organis : ostendit autem hoc etiam
          ana<pb ed="#B5" n="406"/> <cb ed="#B5" n="a"/>tomia : certum est enim omnium membrorum
          motum perfici musculis animalium. In omni autem musculo motivo membri videmus nervum
          egredientem ad membrum quod movetur, per quem expellitur a loco suae fundationis : et
          videmus chordam in alia parte ad radicem membri derivari a fine musculi per quem
          attrahitur ad locum suum : patet igitur non esse cor hujusmodi membrum : de hoc tamen erit
          in libro Animalium subtiliter inquirendum. Sed hoc quod hic dicitur, est quod unum a quo
          est motus et id quod non est aliquod signatum in membris animalium per subjectum sed per
          rationem solum et est multiplicatum per numerum membrorum a quo moventur.</p>
        <p xml:id="admda-l3t4c8-d1e151">Quod autem est omnino et universaliter considerandum secundum hujus scientiae
          proprietatem : quia, sicut dictum est, in quantum unumquodque animal est appetitivum, in
          tantum est etiam motivum secundum locum : quia, sicut diximus, species appetibilis per hoc
          quod est appetita movens est principium : et ideo intellectus et phantasia non movent nisi
          secundum quod sunt ad appetitum ordinata ut decernentia motum : appetitus autem est
          immediatum principium motus sicut compositum ex appetibili specie et informato specie illa
          : et ideo motus non fit unquam sine phantasia : phantasia autem movens omnis, aut est
          rationalis, aut animalis, aut hominis, aut est ejus quod sensum habet sine ratione sicut
          bruta. Et fit motus ab his duabus secundum quod habentur ab animalibus. Et ideo si primum
          movens consideretur, tunc est unicum per cujus formam omnia moventur animalia : et haec
          est forma appetibilis. Si autem consideremus movens quodcumque movet, tunc sunt duo in
          genere moventia et tria secundum speciem. Quorum unum in genere quidem movens est ut
          decernens <cb ed="#B5" n="b"/>
          <!-- 406 b --> motum, alternum sicut impetum faciens in motu : sed in specie sunt tria,
          quoniam decernens est duplex, quorum unum per rationem rectam decernit, aliud autem per
          aestimationem boni ut nunc : et primum quidem est intellectus, secundum autem est
          phantasia. Si autem determinari habet movens, ut causans motum, tunc oportet duo esse ad
          minus, quorum unum determinat, et alterum facit impetum : et sic sunt duo moventia quae
          sunt vel intellectus et appetitus, vel phantasia et appetitus.</p>
      </div>
    </body>
  </text>
</TEI>