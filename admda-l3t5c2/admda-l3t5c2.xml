<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT II.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT II.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t5c2">
        <head xml:id="admda-l3t5c2-Hd1e128">CAPUT II.</head>
        <head xml:id="admda-l3t5c2-Hd1e131" type="question-title">Quod sensus qui fiunt per media extrinseca, non nutriunt, et
          qualiter fiunt per media extrinseca.</head>
        <p xml:id="admda-l3t5c2-d1e134">Sonus autem et color et odor non alunt cum sint intentiones sine materia : et ideo talia
          neque sensum per substantiam alunt, neque ex eis augmentum est vel decrementum. Cum autem
          gustus sit alimenti sensus, necesse est gustabile non per speciem saporis esse alimentum,
          sed oportet gustum esse quemdam tactum, ita quod alimentum per substantiam accipiat : et
          ideo oportet quod gustus sit sensus ejus quod et possibile est tangi propter qualitates
          tactus quas habet : et sic vegetativus per nutrimentum quod ex sua substantia praestat.
          Omne enim quod nutritur, ex eisdem nutritur ex quibus generatur. Cum igitur generationem
          habeat ex tangibilibus, oportet quod eisdem nutriatur : gustus autem sensus est gustus :
          ergo erit sensus tangibilium : et sic gustus est aliquis tactus. Hi igitur duo sensus
          necessarii sunt animali : et ideo manifestum est quod animal impossibile est esse sine
          tactu. Alii autem sensus sunt propter bonum et utile quorumdam animalium : eo quod non
          nisi cuidam conveniunt generi, et non omnibus animalibus : conveniunt enim habenti motum
          processivum, quod est unus quo movetur ad nutrimentum. Idem enim <pb ed="#B5" n="415"/>
          <cb ed="#B5" n="a"/> oportet habere sensus conveniens et quoddam nocivum apprehendentes :
          et generaliter quidem verum est, quod si ullum debeat salvari, oportet salvari per tactum.
          Sed quaedam sunt quae etiam indigent procul apprehendere conveniens et nocivum : et hoc
          fit quando per medium extrinsecum advenit, et fit eis sensibile quod apprehendunt.</p>
        <p xml:id="admda-l3t5c2-d1e141">Hoc autem in tali modo fit, quod medium accipit formam sensibilem in eo quod a sensibili
          patitur vel movetur : sensus autem accipit in eo quod movet secundum locum violento motu,
          sicut diximus ante finem octavi Physicorum. Illud enim usque ad terminum ad quem facit et
          movet mutare aliquid pellit : et sic depellens facit alterum tale quale ipsum est : et sic
          continue movens unum movet alterum : et ideo omne depellere est motus etiam qui est per
          medium, sicut et sensus, in quo quidem primum depellit et non depellitur, sicut chorda vel
          manus : ultimum autem sicut lapis vel sagitta depellitur solum et non depellit. Medium
          autem istorum habet utrumque istorum : quia sicut aer vel aqua hic est et depellitur a
          primo, et depellit ultimum, et sunt media sic depellentia et depulsa quodammodo multa,
          sicut et in alteratione qua sensus a sensibili alteratur, excepto hoc solo quod alteratio
          sensuum fit in primo sensibili manente in eodem loco, quod non fit in his quae feruntur in
          quibus illud quod depellitur, mutat locum : et haec alteratio est similis motui figurae
          sigilli in cerae, sicut diximus superius. Motus enim figurae tantum ingreditur in ceram,
          quantum imprimens tangit ceram, et non amplius : et ita medium tangitur specie rei
          sensibilis ad tantum ad quantum durat motus rei sensibilis : et ideo in lapide nihil fit
          de motu tali, eo quod non est medium conveniens. Sed aqua propter humidum et perspicuum
          tangitur usquequo hoc est <cb ed="#B5" n="b"/>
          <!-- 415 b --> procul : aer autem adhuc amplius, quia ille de facili impulsu movetur et de
          facili recipit species sensibilium, et de facili agit in sensum, et patitur a sensibili si
          maneat, et unus continuus maneat vel sit non interceptus a spisso terminato : quod facit
          cum non est continuum inter sensibile primum et organum sensus. Et quia si fit sensus
          visus et alii per exteriora media apprehendentes, sensus melius est quam id quod dicitur
          de repercussione radiorum visus a sensibili ad videntem : sicut dicunt hi qui dicunt visum
          per emissionem radiorum, melius est multo quod dicatur aerem pati a visibili, quam quod
          visus extra mittat radios, et illi repercutiantur ad videntem. Patitur enim aer a figura
          et colore quamdiu est unus et continuus nisi interceptus aliquo corpore terminato. In levi
          autem humido est unus continuus : quia quaelibet ejus pars propter humidum fluit in aliam
          et continuatur ei : et ideo tale medium sic motum a visibili terminato motu movebat visum
          : sicut etiam in cera motus est figura sigilli usque ad finem ad quem ingreditur. Supra
          autem diximus quod impressioni sigilli similis est omnis acceptio sensibilium, et maxime
          visibilium, eo quod illa prae omnibus sunt spiritualia, et esse intentionum potius quam
          rerum habentia.</p>
      </div>
    </body>
  </text>
</TEI>