<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT I.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT I.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t2c1">
        <head xml:id="admda-l1t2c1-Hd1e128">CAPUT I.</head>
        <head xml:id="admda-l1t2c1-Hd1e131" type="question-title">De his qui diffiniebant animam per hoc quod ipsa est motivum
          quoddam.</head>
        <p xml:id="admda-l1t2c1-d1e134">Principium autem quaestionis est secundum artem demonstrationis in Posterioribus
          Analyticis determinatam, quod apponimus in principio ea quae maxime convenire videntur
          animae secundum seipsam : quia ex his manifestabuntur nobis ea quae sunt posterius, et
          secundum aliquid convenientia. Animatum autem differt ab inanimato in hoc quod habet
          animam duo operantem in ipso, quae sunt motus processivus secundum locum, et sensus :
          vegetativa enim a quibusdam non dicuntur habere animam, sed partem animae, ut in libro de
          Plantis habebitur. Anima autem rationalis non videtur quibusdam secundum eamdem rationem
          nomen animae participare cum aliis. Animatum ergo quod perfectam habet animam, et quae
          vere anima est, <cb ed="#B5" n="b"/>
          <!-- 135 b --> differt ab eo quod non est animatum tali anima, in eo quod est motivum
          secundum locum, et in eo quod est sensitivum. Et haec duo dicta de anima a progenitoribus
          nostris qui patres nostri in philosophia fuerunt, accepimus.</p>
        <p xml:id="admda-l1t2c1-d1e141">Dicunt enim quidam et maxime quantum ad communitatem omnis animae. Et primo quantum ad
          substantialiter inesse omni animae : animam enim dicunt esse id quod movet secundum locum
          totum corpus et membra, non quidem sicut natura movet ad unum et eodem modo, sed quod
          movet ad plura et multis modis, sicut vegetativa ad digerere, nutrire, et augere, egerere,
          et generare : sensibilia autem ad plura quae patent. Et hoc dixerunt qui existimabant quod
          nihil movet aliud quod ipsum in seipso non moveatur : putabant enim non posse aliquid alii
          dare dispositionem quam in seipso non habet, hoc est, qua non disponitur. Et ideo putabant
          id quod non movetur in seipso, non posse movere aliquid alterum : et quia movet anima
          corpus, arbitrati sunt animam esse aliquid de numero eorum quae mo<pb ed="#B5" n="136"/>
          <cb ed="#B5" n="a"/>ventur a seipsis. Et quia eorum moventur, primi nisi causam materialem
          et corporalem non viderunt, omnino nihil distinguentes de causa efficiente formali et
          finali, ideo ponebant quod id quod maxime motivum est in corporibus, est anima. Est autem
          hoc calor et ignis : et ideo Democritus animam dixit esse ignem quemdam aut calorem. Cum
          enim iste ponat omnium principia esse atomos, quae sunt infinitarum figurarum, sicut
          diximus in primo libro Peri geneseos, dicit illos atomos constituere animam, quae sunt
          speciei sive formae rotundae et figurae. Et quia animam dicit esse ignem aut calorem, eo
          quod vidit calorem naturalem esse instrumentum animae, ideo dicit quod illae atomi quae
          sunt rotundae, constituunt ignem et calorem et animam. Atomi autem illae sunt sicut
          descissiones minutissimae quae discurrunt in aere, quae videntur in radiis solis, quae
          ingrediuntur per portas et fenestras domorum. Harum enim descissionum omne semen
          Democritus dicit esse elementa omnium rerum naturalium. Idem autem dixit collega Democriti
          Leucippus : et nos ipsorum rationes posuimus in primo libro Peri geneseos. Inter haec
          autem illa quae sunt rotundae formae et figurae, dicunt esse animam propter id quod haec
          figura omnino vel per omnia, ut asserunt, potest penetrare, praecipue quando
          circumferentia est minima. Cujus sunt duae causae simul junctae. Una quidem, quia id quod
          secundum punctum tangit, secundum minimum tangit et maxime penetrat. Circumferentia autem
          sphaerici quocumque vertatur, non nisi secundum punctum tangit, sive tangat planum, sive
          sphaericum in eo quod est circumferentia. Figurae autem aliae etiam secundum punctum qui
          est in angulo, et secundum latus possunt tangere, et ideo non semper maxime penetrant.
          Alia autem causa jungenda isti est, quod linea circularis citius obliquatur quam aliqua
          linea recta versus eamdem partem protracta, ad quam curvatur circumferentia : et ideo
          minus <cb ed="#B5" n="b"/>
          <!-- 136 b --> resistit penetrationi. Quia igitur videbant animam ubique adesse corpori,
          ponebant ipsam esse rotundum indivisibile penetrans per totum : et quia rotundum est
          volubile de se, eo quod non est status alicujus super punctum, cum punctum non sit locus
          alicujus, sed superficies, et rotundum quocumque volvatur, semper est in uno puncto
          tantum, et ideo suum non est stare, sed perpetuo moveri, ponebant arbitrantes animam esse
          rotundum perpetuo movens seipsum, et ideo potens movere omnia reliqua : et hoc dixerunt,
          sicut diximus, quia arbitrati sunt quod anima est id quod adhibet animalibus motum localem
          in toto et in membris.</p>
        <p xml:id="admda-l1t2c1-d1e152">Propter quod dixerunt, quod terminus et distinctio vitae est per respirationem : quoniam
          positio eorum fuit, sicut veritas est, quod omne animal habet cor vel membrum aliud quod
          habet in corpore vices cordis : et hoc motu diastoles et systoles exsufflat ex se spiritum
          vitalem : ex motu autem incenderetur, nisi esset spiritus refrigerans vel interius in
          corpore existens vel exterius, sicut in respirantibus, tamen spiritum quocumque modo in
          corpore hominis factum dicebant esse respirationem, animam hujusmodi spiritum esse
          dicentes. Dicebant enim quod nullum aliud auxilium sit coelesti virtute ad vitam per quam
          anima infundatur, nisi quod aer qui continet corpora animata, attractus in respiratione
          conducit secum figuras sphaericas, per quas reprimit eas figuras quae interiora penetrant,
          ne exeant quae praebent animalibus motum, sic principia per se mota, eo quod nunquam
          contingit quiescere propter ipsas per seipsas motas, ut dictum est. Dicunt enim quod
          ingredientibus in animalia hujusmodi figuris in respirando, prohibent illae quae
          ingrediuntur illas, quae fuerunt disgregari : prohibent autem haec cooperantes, hoc <pb ed="#B5" n="137"/> <cb ed="#B5" n="a"/> est, opera sua facientes aerem conducentem atomos
          rotundas et condensantem eas intus, ut undique impleant, et penetrent, et moveant. Dicunt
          autem unumquodque animal vivere tamdiu, quousque haec potest perficere.</p>
        <p xml:id="admda-l1t2c1-d1e160">Videtur autem quod id quod invenitur a Pythagoricis dictum de anima, eamdem habeat
          intelligentiam quoad hoc quod ponunt substantiale esse motivum animae, et quod propter
          illud habet diffiniri. Et ideo quidam Pythagorici ponentes principia prima esse
          indivisibilia secundum quantitatem, aliquando dixerant quod anima erat atomi rotundae,
          sicut et Democritus dicebat. Et hujus causa fuit, quia non poterant videre compositionem
          aliquam in rebus, nisi eam quae est quantitatis : et cum illam in principia resolvere
          vellent, putabant quod divisio staret in atomis. Alii autem posteriores Pythagorici
          subtilius aliquid intelligentes viderunt utrumque : quia idem indivisibile non poterat
          esse movens et motum : neque poterat esse quin multa moventia unius figurae rotundae
          haberent quamdam unam materiam communem, quae moveret in omnibus eis : et videbant bene
          quod hoc movens non fuit figura : et figura est de consequentibus naturam et esse secundum
          rationem, licet concomitetur secundum tempus : et ideo quasi corrigentes dictum antiquorum
          patrum suorum, dixerunt quod illud quod est per se movens omnes atomos rotundas, est anima
          : tamen dixerunt convenientes cum Antiquis, quod prima moventia mota sunt atomi, eo quod
          continue moventur etiamsi sit tranquillitas nimia. Hujus autem causa physica est, quoniam
          atomi causantur ex reliquiis vaporum elevatorum dupliciter : quoniam quando elevantur
          vapores, sunt quaedam minima minus commiscibilia propter terrestreitatem quam alia, et
          illa evadunt in aerem, quando caeterae partes vaporum continue elevan<cb ed="#B5" n="b"/>
          <!-- 137 b -->tur. Similiter autem quando resolvuntur vapores, terrestria magis sicca
          separantur et manent in aere : et hoc quia habent in se calorem, elevantem a loco ubi
          elevata sunt, moventur sursum : et per naturam gravis quae est ex terrestreitate, moventur
          deorsum : et aliquando ex motu ipso calefiunt, et tunc velocius reascendunt sursum : et
          sic habent motus incertos in aere.</p>
        <p xml:id="admda-l1t2c1-d1e167">In idem autem feruntur quoad dicti causam omnes illi qui dicunt animam esse aliquid
          motivum seipsum movens. Omnes enim isti conveniunt in hoc quod motivum esse magis proprium
          et substantialius animae, et quod omnia alia moveantur propter animam, et animam moveri
          per seipsam : eo quod supponebant quod nihil movet per se, nisi et ipsum moveatur : sicut
          nihil calefacit per se, nisi et ipsum sit calidum : et ideo ponebant isti omnia corpora
          physica esse plena animabus moventibus ea continue. Ratio autem istorum fuit quae posita
          est in octavo Physicorum. Videbant enim omnia mota et moventia reduci ad unum movens
          seipsum primum, et putabant quod esset in moventibus, sicut in aliis causis formalibus et
          efficientibus, quae per se et univoce referuntur ad effectum. In omnibus enim illis eadem
          est forma in causa et effectu secundum rationem et speciem : et ideo putabant quod motus
          quem largitur primum movens ei quod movetur, esset per speciem et rationem in forma
          moventis : et ideo dixerunt primum movens necessario moveri. Hoc autem non est necessarium
          in his quae per essentiam suam totam movent, quoniam in illa essentia nihil potest esse
          motum. Et est simile ac si diceremus calorem simplicem esse calefacientem, in ipso nihil
          esset calidum neque disponeretur per calorem : et hoc illi discutere nesciverunt :
          videbant autem quod movens seipsum non est nisi animatum, et ideo credebant quod anima
          esset principium movens seipsum. Et qui primo ponebant numeros inter Pythagoricos,
          quemad<pb ed="#B5" n="138"/> <cb ed="#B5" n="a"/>modum fecit Plato, qui dixit prima
          continua et solida proportionibus numerorum fieri, sicut patet in secunda parte Timaei,
          dicebant animam esse numerum seipsum moventem. Haec igitur positio Antiquorum verissimam
          habuit causam dicti sui, licet falsa sit in eo quod dicit, sicut patebit in
          sequentibus.</p>
        <p xml:id="admda-l1t2c1-d1e174">Similiter autem et Anaxagoras animam dicit per se et essentialiter esse moventem omne
          quod movetur, et cum Anaxagora convenit quicumque alius dixit, quod intellectus agens
          purus et immixtus omne movet quod est in natura. Haec enim positio est Anaxagorae, et est
          subtilior quam praehabita, licet minus sit certificata per determinationem dictorum
          Anaxagorae. Non enim dixit Anaxagoras animam penitus idem esse cum intellectu, sicut dixit
          Democritus. Democritus enim dixit idem omnino et penitus esse animam omnem quod
          intellectum, eo quod ex eisdem atomis constituitur. Cum enim intellectus sit virtus
          apprehendens et distinguens verum secundum quod verum est adaequatio rerum et intellectum,
          dixit Democritus verum esse quidquid videtur et sentitur. Et cum idem objectum sit ejusdem
          virtutis, erit secundum eum eadem virtus sensus et intellectus. Et ideo laudat Homerum, et
          verum dicit eum dicere in heroicis, ubi dixit quod Hector sapiens jacet : quoniam, sicut
          dicit <name ref="#Aristotle">Aristoteles</name> in libro de Problematibus, Hector
          patiebatur aliquando usque ad sensus amissionem et amentiam : et tunc quia caruit etiam
          intellectus usu. Et hoc dixit Democritus Homerum ideo dicere, quod sensus et intellectus
          essent omnino idem. Non enim Democritus utebatur intellectu tanquam potentia quadam quae
          est circa veritates simplices rerum abstractas a materia et materiae appendiciis, sed
          omnino idem dicit esse animam et intellectum.</p>
        <p xml:id="admda-l1t2c1-d1e180"> <cb ed="#B5" n="b"/>
          <!-- 138 b --> Anaxagoras autem minus certificat de dictis suis quae sit sua intentio.
          Multoties enim invenitur in dictis suis, quod causam veritatis et motus bene et recte
          dicit intellectum simplicem, et alibi confundit sensum dictorum suorum, et dicit esse
          intellectum idem cum anima sensibili : et hoc sequitur ex dicto suo, ubi dicit quod
          intellectus est in omnibus animalibus magnis et parvis et honorabilibus, quae discernunt
          honestum, et in honorabilibus quae de honesto in moribus nihil discernunt. Et ratio fuit
          Anaxagorae, quia vidit omnem multitudinem quae est sub specie una, exire ex una natura
          generis : et ideo posuit omne movens per scientiam et cognitionem exire ab uno movente
          primo per intellectum, et non esse differentiam nisi tantum secundum esse quod habet in
          hoc et in illo : et ideo dicebat sensum in substantia idem esse cum intellectu, sed per
          esse differentem, et esse <choice> <orig>causam</orig> <reg>causa</reg> </choice>
          adumbrationis ejus. Et peccabat iste, quia licet una natura prima sit ex qua exit, tamen
          sunt differentiae huic naturae advenientes, et alias essentias constituentes : quia nos
          videmus quod intellectus qui denominatur a prudentia, et informatur virtutibus
          intellectualibus, non videtur omnibus animalibus inesse : et licet natura intellectualis
          participetur ab hominibus, tamen virtus intellectiva ad actum relata, non aequaliter ab
          omnibus participatur : quia videmus unum multo magis esse dispositum ad intelligendum quam
          alium.</p>
        <p xml:id="admda-l1t2c1-d1e196">Hoc igitur modo quicumque Antiquorum considerant quidditatem animae per id quod movetur,
          dicunt animam esse aliquid quod maxime et primo et essentialius motum est, sive hoc sit
          atomus, sive numerus, sive intellectus, sicut diximus.</p>
      </div>
    </body>
  </text>
</TEI>