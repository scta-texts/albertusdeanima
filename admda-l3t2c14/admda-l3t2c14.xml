<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XIV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XIV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t2c14">
        <head xml:id="admda-l3t2c14-Hd1e128">CAPUT XIV.</head>
        <head xml:id="admda-l3t2c14-Hd1e131" type="question-title">Et est digressio declarans propter quid intellectus est
          separatus et immixtus.</head>
        <p xml:id="admda-l3t2c14-d1e134">Quoniam autem in omnibus his opinionibus supponitur intellectum possibilem esse separatum
          et immixtum, licet hoc jam probaverimus per demonstrationem, volumus tamen in hoc capitulo
          breviter inducere decem, ex quibus hoc probaverunt Peripatetici, et praecipue <name ref="#Avicenna">Avicenna</name> in VI Naturalium suorum. Septem autem eorum quae inducemus
          sunt signa et non causae : tria autem erunt causae, per quae demonstratur intellectum non
          esse mixtum corpori, sed esse separatum. Quaedam autem eorum colliguntur ex jam habitis,
          quaedam autem ex habendis : sed hic breviter volumus ea enarrare.</p>
        <p xml:id="admda-l3t2c14-d1e140">Primum autem est, quod omnis virtus organica debilitatur et destruitur per se sine quodam
          alio destructo : vel debilitatur quando aliqua occasio infirmitatis vel destructionis
          accidit organo suo, sicut patet in sensibus interioribus et exterioribus et aliis
          virtutibus organicis : intellectus autem nec debilitatur nec destruitur per se sine alio
          ex debilitate vel alicujus organi ex destructione : ergo intellectus non est virtus
          organica. Si autem destruitur vel debilitatur operatio ejus, hoc est quodam alio corrupto
          interius, sicut jam ante determinavimus.</p>
        <p xml:id="admda-l3t2c14-d1e143">Secundum autem est, quoniam nulla vir<pb ed="#B5" n="355"/> <cb ed="#B5" n="a"/>tutum
          organicarum apprehendit se vel instrumentum suum : quoniam imaginatio nec se nec
          instrumentum suum imaginatur : et sic est de omnibus aliis organicis. Et hujus causam
          diximus esse superius, quia forma prout est conjuncta materiae suae per esse materiale,
          non movet aliquam virtutem animae : et quia figurae organorum et vires animae quae sunt
          substantiales formae organorum, conjunguntur animae per esse materiale et naturale, ideo
          eas nullo modo apprehendere possunt : intellectus autem apprehendit seipsum et omne
          instrumentum corporeum, sicut nos inferius ostendemus.</p>
        <p xml:id="admda-l3t2c14-d1e151">Tertium est, quod virtus organica qualitatem perfecte assimilatam qualitatibus sui
          organi, et etiam qualitates sui organi nullo modo discernit vel apprehendit : quod patet
          in tactu, qui non apprehendit simile calidum, nec etiam calidum complexionale : et si
          esset calor sibi assimilatus, sicut complexionalis, quamvis esset complexionem destruens,
          non sentiret eum, sicut ethicus suum calorem non sentit. Intellectus autem omnem
          qualitatem et suam et aliorum discernit et apprehendit : discernit enim suam
          intellectualitatem quae est sua dispositio naturalis, et considerat scientiam quae in
          habitu est conversa in ipso. Igitur ipse non est organicus. Et hoc est signum
          evidentissimum et convertibile sicut causa quae est medium in demonstratione.</p>
        <p xml:id="admda-l3t2c14-d1e154">Quartum est, quod nulla virtutum organicarum apprehendit seipsam sine alio quodam agente
          instrumentaliter, sicut est spiritus vel calor : intellectualem autem naturam probavimus
          jam seipsam apprehendere, quoniam in ipsa est agens separatum, et possibile separatum, et
          factum, quod est speculativus intellectus, est etiam separatum, et ita non indiget spiritu
          vel calore vel aliquo alio instrumento corporeo.</p>
        <p xml:id="admda-l3t2c14-d1e157">Quintum est, quod inferius ad demonstrationem reducemus, licet hic eo signo utamur : quia
          virtus corporea post forte objectum non apprehendit debile : sed <cb ed="#B5" n="b"/>
          <!-- 355 b --> intellectus ex forti intelligibili melius apprehendit minus intelligibile
          quam ante illud.</p>
        <p xml:id="admda-l3t2c14-d1e164">Sextum signum est, quod omnis virtus corporea nobis communis est cum aliis animalibus
          brutis : bruta autem quaedam habent omnes sensus et virtutes quae determinantur in tribus
          cellulis capitis : anima autem rationalis cum suis viribus solis hominibus inest, in
          quorum capitibus non determinantur nisi tres cellae : ergo anima rationalis cum suis
          viribus non est virtus corporea.</p>
        <p xml:id="admda-l3t2c14-d1e167">Septimum autem est, quod actiones organicarum virtutum post sexaginta annos in pluribus
          debilitantur : et in illa aetate sapientia et scientia veniunt ad perfectionis statum, et
          confortantur secundum intellectum.</p>
        <p xml:id="admda-l3t2c14-d1e170">Octavum autem est demonstratio certa ducens ad impossibile : si enim intellectus esset
          virtus operans vel mixta corpori, tunc non intelligeret formam nisi receptam in corpore :
          quod autem recipitur in corpore, aut recipitur in puncto ex quo a quibusdam dicebatur
          componi corpus : aut recipitur in ipsa corporis <choice> <orig>quantate</orig>
          <reg>quantitate</reg> </choice> divisibili. Si autem recipitur in puncto, tunc oportet
          quod punctum actu separatum esset a corpore, quia non potest esse subjectum formae nisi
          actu ens : et hoc est falsum. Si autem diceretur quod reciperetur in puncto prout est in
          compositione corporis, hoc est, secundum potentiam existendi punctum, tunc cum infinita
          sint puncta, oportet quod esset ex infinitis, quod absurdum est. Si autem recipitur in
          ipso corpore quanto, tunc efficitur divisibile : et sic forma intelligibilis divisibilis
          esset per accidens, sicut albedo quae dividitur divisone corporis. Constat autem hoc esse
          falsum, quoniam sunt conceptus quidam intellectus omnino indivisibiles, sicut conceptus
          entis et unius et aliorum primorum. Si autem quaedam in rebus sunt divisibilia, sicut
          denarius, et alii numeri : non tamen ratio eorum quae est in intellectu, est divisibilis.
          Similiter autem licet diffinitio divisibilis sit, tamen diffinientia <pb ed="#B5" n="356"/> <cb ed="#B5" n="a"/> indivisibilia sunt. Et non potest dici, quod unum sit una parte
          intellectus, et alterum in alia : quia tunc neutrum perfecte intelligeretur. Adhuc autem
          quaecumque pars in se haberet alterum diffinientium, illa iterum foret divisibilis : et
          tunc oportet non solum diffinitionem esse divisibilem, verum etiam quodlibet diffinientium
          in infinitum. Adhuc autem cum diffinitio dividitur, nec sic dividitur sicut quantum in
          media et medietatis media, sed dividitur penes ea quae exiguntur ad perfectum esse
          alicujus quod diffinitur : intellectus ergo nullo modo est corpore utens.</p>
        <p xml:id="admda-l3t2c14-d1e187">Nonum est etiam demonstratio certa per causam quae facit intelligibile : quoniam denudans
          ipsum a mensura, situ, et figura, et aliis conditionibus materiae corporalis, facit ipsum
          intelligibile : hoc autem esse non potest corporeum vel corpore operans, quoniam omne
          corpus habet mensuram et quantitatem et figuram et situm : cum igitur intellectus
          hujusmodi sit denudans formas intelligibiles, intellectus non potest esse utens
          corpore.</p>
        <p xml:id="admda-l3t2c14-d1e190">Decimum est, quo omnes Peripatetici concordanter probant eum esse separatum et
          incorporeum : quoniam nihil utens forma infinita et indeterminata est nisi incorporeum,
          cum omne corporeum utatur forma finita et determinata : universale autem est infinitum
          potentia multitudinis et indeterminatam habens communitatem et non finitam quantitatem :
          cum ergo intellectus intelligendo tali utatur forma, ipse est incorporeus, separatus, et
          immixtus.</p>
      </div>
    </body>
  </text>
</TEI>