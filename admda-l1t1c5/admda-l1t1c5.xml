<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT V</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT V</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t1c5">
        <head xml:id="admda-l1t1c5-Hd1e128">CAPUT V</head>
        <head xml:id="admda-l1t1c5-Hd1e131" type="question-title">Quo ordine oportet procedere quaerentem de his quae spectant ad
          scientiam de anima.</head>
        <p xml:id="admda-l1t1c5-d1e134">Inquisitis autem his omnibus quae de subjecto scientiae hujus et diffinientibus animam
          inquirenda esse videntur, etsi consentiatur in hoc quod in unoquoque corpore hominis vel
          alterius animalis non multae sunt animae, sed una in substantia, et plures in partibus
          potestativis : tunc videndum erit de ordine quaestionum, utrum scilicet prius oportet
          inquirere de tota anima secundum se, vel de partibus prius. Cum autem multae sint partes,
          difficile erit determinare differentias partium ad invicem quales aptae natae sunt habere
          : quia inferior semper claudi videtur in superiori, sicut minor potestas in majori
          clauditur ejusdem generis potestate, sicut potestas praesidis et tribuni clauditur in
          potestate Caesaris sive Imperatoris. Est tamen in hoc magis difficile quam in aliis.</p>
        <p xml:id="admda-l1t1c5-d1e137">Dubium autem iterum est, utrum partes animae quae sunt potentiae prius quaerendae sunt,
          aut opera sive actiones potentiarum, verbi gratia utrum prius quaerendum sit de
          intelligere et sentire quae sunt opera sive actiones potentiarum, vel de intellectiva et
          sensitiva potentia prius sit inquirendum. Similiter autem et in aliis. Et si constiterit
          quod de operibus potentiarum prius sit inquirendum, tunc iterum dubitabit aliquis an
          oportet primo quaerere de oppositis, hoc est, objectis circa quae sunt opera, aut de ipsis
          operibus prius, et postea de objectis. Verbi <cb ed="#B5" n="b"/>
          <!-- 125 b --> gratia, quoniam possumus quaerere utrum de sensibili prius sit quaerendum
          quam de sensu et sentire et de intelligibili prius quam de intellectu et intelligere, vel
          e converso.</p>
        <p xml:id="admda-l1t1c5-d1e144">Hae enim quaestiones necessariae sunt propter duas causas, quarum una est, quia in
          quibusdam magis est nobis nota natura totius quam partis, et notior est nobis potestas
          quam actus ejus, et quam id circa quod operatur, sicut in corporibus quae sensui
          subjiciuntur, se habet. Nos enim scimus naturam ignis in toto, et per eam discimus
          potentiam partis et operationis, et ejus circa quod operatur. Quaedam autem super quae non
          cadit sensus, sunt occulta nobis in substantia et partibus, sed sunt manifesta nobis ea
          circa quae operantur, et per illa devenimus in opera, et per opera in potentias
          particulares, et per illas potentias conjecturamus de toto, sicut nos investigamus
          substantias separatas, etiam ipsam animam.</p>
        <p xml:id="admda-l1t1c5-d1e148">Alia autem causa est, quia etiam in ipsis quae spiritualia sunt et non sunt subjecta
          sensibus nostris, duo sunt genera potentiarum partialium : et unum quidem genus est
          activae potentiae, aliud autem potentiae passivae. Activae quidem sunt factivae formarum
          et motivae, sicut intellectus activus, et potentiae moventes cor et organa motus. Passivae
          autem sunt receptivae formarum, ut sensus, et intellectus possibilis. Et in activis quidem
          scimus quod potentia causatur ab essentia formae, et operatio non dat speciem, sed
          operatio specificatur a forma, sicut dicimus operationem lucis esse lucere : et si agit in
          aliquid quod objicitur actioni suae, illi etiam imprimit speciem et formam suam, sicut lux
          lucendo illuminat, et dat speciem lucis illuminatis : et in talibus rectus ordo doctrinae
          est incipere a forma totius agentis, et devenire in partem et in operationem, et sic in
          objectum circa quod est operatio. In passivis autem ordo naturae est e converso : quoniam
          passiva per se carent specie, <pb ed="#B5" n="126"/> <cb ed="#B5" n="a"/> sed objectum
          agit in eis speciem suam, sicut nos videmus oculum nullam habere visionis speciem, sed
          esse potentia ad omnia visibilia. Sed cum videt in actu, tunc coloratum illuminatum
          immutat ipsum et imprimit ei speciem. Et in talibus secundum rationem diffinitivam objecta
          quae primo dant speciem operationi et potentiis passivis, sunt secundum naturam praevia
          actibus et actus potentiis, et postea visio, et postea visus, et deinde potentia tota
          sensitiva : et hoc patet per diffinitionem ab Aristotele datam de visu, quod visus est
          susceptivum coloris secundum actum lucidi, ubi visus diffinitur per colorem.</p>
        <p xml:id="admda-l1t1c5-d1e155">Cum igitur utrumque genus potentiarum istarum in anima inveniatur, oportet quaerere de
          utraque viarum praedictarum in doctrina de Anima. Non solum autem oportet hoc inquiri, sed
          etiam de accidentibus inseparabilibus, quaecumque sunt propria animae vel partibus
          ejus.</p>
        <p xml:id="admda-l1t1c5-d1e158">Non solum enim videtur utile esse in doctrina ut cognoscamus substantiam per essentialia
          ipsius, quae sunt quidditas ejus, ut per illam cognoscamus causas eorum quae accidunt per
          se subjectis illis, quorum quidditates accepimus : sed etiam e converso cognitio eorum
          quae per se accidunt alicui substantiae, multum confert ad sciendum quidditatem
          substantiae. Sicut verbi gratia, si volumus cognoscere quot numero anguli trianguli
          rectilinei sunt aequales rectis, utile est nobis ut cognoscamus tam quidditatem
          substantiae quam quidditatem passionis, ut verbi gratia, sciamus quiditatem recti et
          quidditatem obliqui, quae sunt passiones : et quidditatem lineae et quidditatem plani sive
          superficiei, quae sunt subjecta in geometria : tunc bene concluderemus, quod triangulus
          qui est plane trigonum rectilineum, habet tres numero angulos aequos duobus rectis et non
          pluribus. Et sic est in multis, quod <cb ed="#B5" n="b"/>
          <!-- 126 b --> aliquando posteriora sunt magis nota nobis quae sunt accidentalia rei, et
          aliquando e converso substantialia sunt magis nota quae sunt priora. In omnibus enim
          mathematicis priora in natura et re sunt magis nota, et ex illis certificamus posteriora :
          et ideo scientiae illae certissimae sunt. In physicis autem frequenter sunt occulta nobis
          quae priora sunt secundum naturam et rem, et accidentia nobis magis manifestantur : et
          oportet nos tunc ex posterioribus incipere, et venire in principia : et ideo scientiae
          physicae in quibusdam non habent veram certitudinem sicut habent mathematicae. Sed quando
          incipimus ab accidentibus, oportet quod illa accidentia sint per se convenientia et nota
          nobis ad sensum et phantasiam et imaginationem : quoniam in illis primo accipimus physica
          : et ideo quandocumque bene et expedite sciverimus tradere rationem accidentium, ad
          phantasiam et imaginationem nobis notorum et cognitorum, tunc etiam expediti erimus ad
          tradendum rationem de substantia et de eo quod est quid est : quia per accidentium
          cognitionem statim devenimus in rationem et cognitionem substantiae. Sed cum procedemus a
          priori in posterius, tunc procedemus per demonstrationem. Omnis autem demonstrationis
          principium est sicut medium ipsa diffinitio dicens rei quidditatem.</p>
        <p xml:id="admda-l1t1c5-d1e165">Utrum autem illa sit diffinitio subjecti vel passionis, determinatum est in Posterioribus
          : quoniam cum medium debeat esse secundum naturam medium in demonstratione, et debeat esse
          posterius primo, et prius secundo, videtur debere esse diffinitio passionis quae probatur
          de subjecto. Et si aliquando per diffinitionem subjecti scitur passio, oportet quod illa
          diffinitio non sit data de subjecto tantum, in quantum est substantia quaedam vel
          subjectum, in communi ratione subjecti, sed in quantum est causa et subjectum passionis,
          hoc est, quod fluit ex ipso talis passio : per illam enim scietur qualiter et quare passio
          inest <pb ed="#B5" n="127"/> <cb ed="#B5" n="a"/> subjecto. Sicut verbi gratia, si
          diffiniatur anima in quantum absolute substantia intellectualis incorporea, non
          cognoscentur accidentia ejus et opera et objecta. Similiter autem si diffiniatur secundum
          totum et non secundum partes, et diffinitio totius detur secundum quod animatum corpus, ut
          dicatur perfectio corporis physici potentia vitam habentis, non cognoscuntur sufficienter
          passiones et opera et objecta : quia partium opera et accidentia et objecta ignorantur. Si
          autem dicatur anima esse principium sensus et motus in toto, et in partibus corporis
          secundum congruentiam componentium unumquodque membrum, cognoscentur omnes operationes et
          accidentia partium et objecta, quando fuerit diffinitio aptata cuilibet parti, sicut in
          secundo libro declarabitur. Similiter autem est in diffinitione accidentium, quae sunt
          principium demonstrationis, sicut diximus. Si enim detur de essentia passionis tantum per
          ea quae formalia sunt in ipsa, non dicent causam quare sunt accidentia, aut accidant
          talibus subjectis : sicut si diffiniendo dicam, eclipsis est defectus luminis : adhuc
          autem si apponam subjectum et dicam, eclipsis est defectus luminis in luna : adhuc autem
          non dicit diffinitio quare hoc lunae accidit, et quomodo soli lunae convenit per se. Si
          autem dictatur sic, eclipsis est defectus luminis in luna, ex terrae interpositione ad
          rectam diametrum inter solem et lunam, ex motu ipsius in capite vel in cauda draconis,
          infra gradus eclipticos proveniente : tunc diffiniendo dico quid est passio, et cujus est,
          et propter quid inest, et quare soli lunae convenit : et per hanc diffinitionem scitur
          passionem inesse subjecto : ideo hoc certificant, et hoc est principium demonstrationis.
          Et similiter est in passionibus animae. Si enim dicam sic, ira est <choice>
          <orig>appetus</orig> <reg>appetitus</reg> </choice> contrarii doloris ex accensione
          sanguinis circa cor proveniens, dico et quid est, et cujus est, et propter quid inest :
          quia cordi inest, et propter hoc quod sanguis accensus est ex <cb ed="#B5" n="b"/>
          <!-- 127 b --> molestia, protenduntur spiritus ad repellendam injuriam vel illatam, vel
          opinatam, et ideo conturbantur passione. Et ideo sive subjectum diffiniatur, sive passio,
          et per diffinitionem non scitur quod passio est propria passio, hoc est, cui inest, et
          quare inest, vel ex diffinitione haec de facili conjecturari non possunt : sic
          diffinitiones dantur ex communibus essentialibus subjecto vel passioni, quae communia sunt
          per intentiones dialecticas collecta, et sunt vanae, eo quod non inducunt ad certitudinem
          veram demonstrationis.</p>
      </div>
    </body>
  </text>
</TEI>