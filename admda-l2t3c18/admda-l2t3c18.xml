<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XVIII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XVIII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c18">
        <head xml:id="admda-l2t3c18-Hd1e128">CAPUT XVIII.</head>
        <head xml:id="admda-l2t3c18-Hd1e131" type="question-title">Qualiter sonus generatur in aere et aqua.</head>
        <p xml:id="admda-l2t3c18-d1e134">Amplius autem auditus fit in aere et in aqua, licet minus fit in aqua quam in aere. Sed
          non est sonus istorum elementorum proprie, ita quod nihil exigatur amplius ad ejus
          generationem : oportet enim solidorum planorum esse percussionem ad invicem, ad hoc quod
          fiat auditus : haec enim solida plana <choice> <orig>percutentia</orig>
          <reg>percutientia</reg> </choice> ad invicem, percutiunt etiam aerem : propter quod etiam
          aer per se vel aqua, non est proprium subjectum soni, sed potius aer percussus et expulsus
          a superficie percussi solidi plani, primum est subjectum soni : et ideo diversitates
          specierum in acuto et gravi recipit ex diversitate percussorum. Videmus enim quod aliter
          sonat metallum, et aliter lignum : quas differentias sonus non haberet, si esset aer solus
          subjectum ejus. Ob quod oportet imaginari duas percussiones in quolibet sono fore
          necessarias, a quarum secunda fiunt adhuc aliae duae percussiones. Una quidem est
          percussio primi percutientis : secunda autem est repercussio percussi solidi plani, et ex
          illa percutitur aer. Aer autem percussus et expulsus alium percutit : et dum percutit, est
          necessarium ut aliqua pars aeris intra percutiens et percussum constringatur : et illae
          faciunt sonum. Fit autem sonus in aere sic percusso quando manet percussus aer continuus
          et unes indivisus, et non solvitur : est enim aer valde divisibilis : etsi paulatim
          impellatur, dividitur et solvitur et non manet unus et continuus, et ideo tunc non sonat :
          cum autem velociter percutitur, resistit et repellit percutiens, et constringitur aliquid
          ejus intra percutiens et aerem resisten<pb ed="#B5" n="266"/> <cb ed="#B5" n="a"/>tem : et
          tunc sonat. Hoc autem in aqua magis apparet, eo quod aqua corporalior est aere : si quis
          enim baculum paulatim ducat per aquam, non resistit ei aqua, sed dividitur : fortiter
          autem et velociter ducens eamdem aquam, videbit fortiter resistere et moveri : et idem est
          in aere leviter et fortiter percusso. Unde si velociter et fortiter percutiatur, sonat :
          oportet enim motum recipientis et percutientis pertingere aerem continuum et unum, et non
          solum antequam dividatur, si debet fieri sonus. Hoc autem patet, quia si etiam male
          sonantia aliquis fortiter percutiat, sonabunt, sicut quando percutitur cumulus arenae, in
          quo sunt multi lapilli, qui in se quidem densi sunt : tamen velociter percussi
          pertinguntur antequam separentur, et tunc faciunt sonum. Similiter autem fit quando
          aliquis percusserit solum aerem velociter : tunc enim constringitur pars ejus inter
          percutiens et percussum aerem resistentem, et sonat fortis, sicut auditur quando aurigae
          percutiunt fortiter aerem flagellis vel flagris et taureis : contingit autem hoc quando
          aer impulsus percutit aerem, sicut est sonus in ventis.</p>
        <p xml:id="admda-l2t3c18-d1e150">Fuerunt autem quidam Antiquorum, qui omnino sonum esse negabant prout est in medio,
          dicentes sonum non esse nisi ipsam aeris generationem et nihil aliud, qui levi ratione
          convincuntur : quoniam ostendimus supra illud fore sensatum proprium, quod uno tantum
          sensu sentitur : commotio autem multis sentitur sensibus, et ideo commotio proprium
          sensatum sensus esse non potest. Et ad hoc dixerunt quod sonus nihil est in medio, sed
          tantum in aure : sonus enim nihil aliud est nisi perceptum per auditum ex aere commoto :
          et quando non est in auditu, tunc dicunt sonum non esse nisi ipsam aeris commotionem, qua
          potentialiter percipitur sonus, quando pertundit vel percutit auris tympanum. Sed hoc
          citius refellitur si ad memoriam revocetur, quod audiens sonum percipit ex qua parte soni
          ad ipsum deveniant : <cb ed="#B5" n="b"/>
          <!-- 266 b --> percipimus enim utrum sonet ante vel retro, vel a dextris, vel a sinistris
          : et hoc non fieret si sonus tantum in aure generaretur. Si autem dicunt hoc fieri, non
          propter sonum, sed propter commotionem ab illa vel illa parte ad aurem venientem, hoc ideo
          falsum est, quia ut frequentius sentimus sonum nihil omnino percipientes de commotione :
          licet enim sonus non sit sine commotione, eo quod ejus esse est in fieri : et oportet
          aliquid generantis secum habere ad hoc quod sit, tamen sonus est primum sensibile auris :
          et ideo ipsum sic afficit tympanum auris, quod afficit sine sensu commotionis : afficit
          enim secundum esse spirituale per formam simplicem soni, sine esse materiali, quod habet.
          Patet igitur falsitas istius sententiae.</p>
        <p xml:id="admda-l2t3c18-d1e157">Scias autem, quod cum sonus sit in aere et in aqua, est tamen magis in aere quam in aqua
          : quoniam in aqua non est, nisi sicut in medio per quod venit ad auditum secundum esse
          spirituale, quod agitur a simplici forma sonantis secundum quod est sonans : et ideo
          auditur sub aqua, sed in aere est sicut in materia et sicut in medio : in materia quidem
          sicut in aere commoto et percusso : in medio autem quando ipse sonus intentionem suam
          solam facit in aere, sicut et coloratum, licet non omnino sit ita spirituale sensibile
          intentio soni sicut intentio coloris, ut supra diximus. Quando autem sonus fit in aqua ita
          quod generatur in ipsa, oportet quod aer sit tangens, aut percutiens, aut percussum, aut
          utrumque : audimus enim sonum de sub aqua, ut si quis immisso aliquo ferrato ligno
          fortiter tetigerit fundum aquae durum, propter hoc quod percutiens tangit aerem et secum
          habet aliquid aeris, quod significant ampullae elevatae in superficie aquae. Similiter
          autem sonant naves quando fundo tangunt arenas vel lapillos sub aqua : eo quod tunc fundus
          aquae percutit fundum navis, qui tangit aerem. Et ideo aqua non est propria materia soni,
          sed potius medium tantum, in quo <pb ed="#B5" n="267"/> <cb ed="#B5" n="a"/> sonus est
          sicut in via, et non sicut in subjecto in quo habet generari : cujus signum est, quod
          pisces sub aqua aquam natando <choice> <orig>percutenties</orig> <reg>percutientes</reg>
          </choice>, et pinnulis moventes, nullum omnino faciunt sonum : statim autem quando
          percutiunt in superficie aquae, sonant. Sicut igitur unumquodque sensibilium habet
          materiam unam in qua generatur, sic etiam habet sonus aerem percussum secundum quod supra
          dicto modo percussus est : et sicut unumquodque sensibile praeter materiam habet medium,
          quod est via ejus ad sensum, sic habet sonus et aerem et aquam per quamdam naturam
          communem utrique, de qua infra dicemus.</p>
      </div>
    </body>
  </text>
</TEI>