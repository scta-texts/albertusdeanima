<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XVIII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XVIII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t2c18">
        <head xml:id="admda-l3t2c18-Hd1e128">CAPUT XVIII.</head>
        <head xml:id="admda-l3t2c18-Hd1e131" type="question-title">De natura intellectus agentis, et qualiter anima est
          composita.</head>
        <p xml:id="admda-l3t2c18-d1e134">Quoniam autem in omni genere entium secundum naturam in quibus est aliquid sicut materia,
          oportet esse aliquid aliud in quolibet genere, quoniam materia est potentia omnia illa
          quae sunt generis illius species : et illud non potest per seipsum fieri actus de potentia
          : et ideo alterum necesse est esse in eodem genere, quod sit principale et efficiens, quod
          omnia facit quae sunt in eo vel fiunt in eo quod est potentia omnia illa quae sunt in
          genere suo. Et hoc quidem in praehabitis planum est ex omnibus quae in Physica diximus. In
          sensibus etiam patet quoniam potentia color non fit actu <pb ed="#B5" n="364"/> <cb ed="#B5" n="a"/> color nisi ab aliquo agente : hoc autem in omnibus est : in semine enim
          ordinavit natura agens quod est formans ad speciem, et id quod format ad speciem, posuit
          in materia seminis. Similiter est in omnibus : plura enim ad speciem unam formata, necesse
          est quod habeant agens unicum quod formet ea ad speciem illam : est autem omnium
          intelligibilium secundum quod intelligibilia sunt, sicut est etiam omnium visibilium
          secundum quod visibilia sunt, species una qua visibilia sunt : oportet igitur quod ipsorum
          sit agens unum ad speciem illam formandam in eis. Hoc autem agens duo facit in omnibus in
          quibus est, quorum primum est, quod de se facit formas inductas, et quoad hoc est simile
          arti factuosae quae non accipit formas artificiatorum aliunde, sed faciat ea de se, et
          inducit eas in materiam : sed in anima non est nisi facere formas intelligibiles secundum
          quod intelligibiles sunt : et compositio earum non est in anima ad res, sed potius ad
          intellectum possibilem : et quoad hoc intellectus agens in anima assimilatur arti, et
          intellectus possibilis assimilatur materiae. Sed quia forma intelligibilis prout
          comparatur ad aliud cujus est forma, informando movet et distinguit intellectum
          possibilem, et non movet nisi prout in actu est. Non autem de se in actu est, sed in
          potentia : et ideo etiam intellectus agens comparatur lumini, quod potentia colores facit
          actu colores qui secundum actum lucidi movent visum : et quoad hoc intellectus possibilis
          alias agens assimilatur visui vel lumini : necesse enim est quod haec duo sint in omni eo
          quod est agens universaliter conferens unde moveat actum ab ipso : agens enim facit
          formas, et cum facit eas per suas intentiones, tunc est factum principium formarum sicut
          ars : et cum dat eis unde moveant, tunc est faciens, sicut lux facit colores : et per hunc
          modum in anima rationali necesse est esse has differentias.</p>
        <p xml:id="admda-l3t2c18-d1e141"> <cb ed="#B5" n="b"/>
          <!-- 364 b --> Ita quod unus intellectus sit in ea in quo anima fiant intellecta, qui
          formatur et distinguitur ab intellectis : et alius sit quo omnia intellecta facit et
          confert eis formas unde movere possint intellectum possibilem, et ille est non quidem
          habitus qui sit accidens, quod non est pars animae : sed habet similitudinem habitus in
          hoc quod per ipsum agit anima quando vult, et non indiget aliquo ad hoc extrinseco
          perficiente vel operante : et sicut habitus de se faciens formas separatas intelligibiles,
          quae prout sunt intelligibiles, non habent de se formae esse prout sunt in rebus quarum
          sunt formae : et est sicut lumen : lumen enim secundum quemdam modum esse formalis colorum
          facit potentia colores esse actu colores, sicut diximus supra : et sic ille intellectus
          potentia intelligibilia facit actu intelligibilia per hoc quod separet ea a materia, et a
          conditionibus materiae, resplendendo super ea, sicut lumen resplendendo super colores
          facit eos resultare in lucido.</p>
        <p xml:id="admda-l3t2c18-d1e148">Hic autem intellectus est etiam separatus et immixtus et omnino impassibilis et est
          substantia quae est actu : et ideo in hoc quod est separatus et immixtus, convenit cum
          intellectu possibili : in hoc autem quod est omnino impassibilis, possibilis autem
          intellectus patitur quodammodo, et differt secundum aliquid ab ipso : in hoc autem quod
          agens actu est, et possibilis non habet naturam nisi qua vocatur et est possibilis
          intellectus, differt ab eo simpliciter. Et hoc sic esse oportet, quia semper in omni
          natura in qua est agens et patiens, oportet quod honorabilius sit agens quam patiens, et
          illud quod est principiatum per suam formalem actionem, honorabilius est quam materia in
          qua principiatur hoc quod principiatur. Differt autem hic intellectus a possibili :
          quoniam cum suum intelligere nihil aliud sit nisi quod suum <pb ed="#B5" n="365"/> <cb ed="#B5" n="a"/> intellectuale lumen imbuitur intellectus speciebus, et resplendet in eis,
          non egreditur suum intelligere extra seipsum : non enim est differentia inter intelligens
          et intellectum in eo, nisi sicut luminis in se, et luminis quo imbuti sunt colores ad
          actum : et ideo secundum actum sua scientia est res scita prout est scita : sed
          intellectus possibilis quando intelligit ea quae non sunt ipsemet intellectus, tunc sua
          scientia et suum scitum non sunt idem. Sic ergo in duobus differunt simpliciter
          intellectus agens et intellectus possibilis, et in tertio secundum aliquid differunt, et
          in duobus conveniunt. Et quia lumen intellectus agentis non egreditur extra se, licet ad
          aliud terminetur, et hoc est proprium intelligentiarum separatarum, et maxime
          intelligentiae primae et causae primae, et ideo quidam crediderunt eum non esse partem
          animae, sed esse splendorem resultantem in anima ab intelligentia separata. Et hoc non
          inconveniens est, quia secundum hoc in natura animae non essent ista duo principia, agens
          scilicet et patiens : et cum illa sint in omni natura et universali et particulari,
          virtutes enim coelestes sunt agentes, et elementales sunt patientes, et in semine et in
          omnibus generatis est virtus formativa faciens et materia patiens, et impossibile est ista
          ad eamdem naturam reduci : et ideo manifeste errant qui dicunt quod ista duo secundum idem
          sint in anima : sed differunt in hoc quod eadem forma secundum quod est separata, sit
          agens : et secundum quod est incorporata, sit patiens : quoniam nos ostendimus supra quod
          anima non habet intellectum possibilem nisi in quantum est separata : et hoc concorditer
          dicunt Philosophi omnes. Amplius autem in intelligentiis separatis sunt istae duae
          differentiae, sicut dicit <name ref="#Averroes">Averroes</name> et omnes alii Philosophi :
          quia nec aliter enumerari possunt, nec intelligibilia habere, et non excipitur ab his
          duabus dif<cb ed="#B5" n="b"/>
          <!-- 365 b -->ferentiis nisi sola prima causa quae nihil omnino intelligit extra seipsam.
          Dicendum igitur quod ista super duo radicantur in anima, quorum unum est sicut forma, et
          alterum sicut materia. Et placet multum nobis hoc dictum Averrois in quaestionis
          Theophrasti solutione, qui quaesivit qualiter differrent potentiae materiae, et potentia
          intellectus possibilis : et dixit quod necesse est alia esse principia rerum corporearum
          et incorporearum. Corporea enim habent materiam et formam, incorporea autem omnino sunt
          formae, habent tamen in se id quod est universaliter agens, et id quod est possibile : et
          hoc convenit intelligentiis separatis omnibus : et ideo convenit eis reflectere lumen
          intellectus sui super se, quod non posset esse, si esset tantum intellectus agens in eis :
          quia ille non nisi spargitur ad intelligibiles formas, et reflectitur in seipsum : et ideo
          omne quod habet lumen intellectus in se reflexum, est compositum ex his principiis : et
          sic anima rationalis et est hoc aliquid, et non est hoc aliquid : quia est hoc aliquid, eo
          quod est substantia perfecta formali et possibili patiente secundum quid et non
          simpliciter. Non est autem hoc aliquid, quia est hoc perfectum ex materia et forma, et est
          separata a formis intellectorum suorum. Cum enim anima sit resultatio quaedam lucis
          intelligentiae separatae, erunt in ipsa duo necessaria, quorum unum est forma lucis, et
          alterum est id in quo lux recipitur et stat ut fiat ens aliquod mundi : et ab hoc esse
          animae fluunt duae virtutes, quarum una est intellectus agens, qui causatur a luce recepta
          : et alius est intellectus possibilis, qui causatur ab eo in quo lux recipitur : et in his
          duobus perfecta substantia existens et separata, anima est substantia permanens semper et
          non corrupta per mortem corporis, sicut nos inferius ostendemus. Cum autem separatus et
          immixtus dicitur intellectus agens et possi<pb ed="#B5" n="366"/> <cb ed="#B5" n="a"/>bilis, similiter hoc erit eodem modo in utroque : quia neuter eorum est virtus in
          corpore : et ideo immixtus est uterque eorum. Similiter autem uterque separatus est a
          formis intelligibilium : et ideo et agens universalis est ad agendum et possibilis
          universalis est ad recipiendum, quod non posset esse aliquo modo si specificarentur ut
          essent ens aliquod : quia illud ageret ad formam suam tantum, et non ad omnia. Ex his
          igitur patet quae sit natura et quae sint agentis intellectus proprietates.</p>
      </div>
    </body>
  </text>
</TEI>