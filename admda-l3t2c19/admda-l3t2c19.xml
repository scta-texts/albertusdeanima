<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XIX.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XIX.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t2c19">
        <head xml:id="admda-l3t2c19-Hd1e128">CAPUT XIX.</head>
        <head xml:id="admda-l3t2c19-Hd1e131" type="question-title">De comparatione intellectus possibilis et agentis et
          speculativi.</head>
        <p xml:id="admda-l3t2c19-d1e134">Ex his autem facile adverti potest, quod duo sunt opera agentis, quorum unum est
          abstrahere formas intelligibiles, quod nihil aliud est nisi facere eas simplices et
          universales. Secundum est illuminare possibilem intellectum, sicut lumen se habet ad
          diaphanum, quod oportet quod species universalis quamdiu est universalis, semper sit in
          lumine agentis : et ideo quando recipitur in possibili intellectu, oportet quod in lumine
          agentis recipiatur : et ideo oportet possibilem illuminari lumine intellectus agentis.
          Similiter autem possibilis duplicer habet comparationem : comparatur enim ad agentem sicut
          completus lumine suo, et comparatur ad formas ex phantasiis elicitas sicut motus et
          formatus ab eis : quae formae sic speculatae ab intellectu possibili vocantur intellectus
          speculativus. Speculativus autem etiam duo hi habet esse : unum quidem in lumine agentis
          quo efficitur speculativus, alterum autem ex comparatione rerum quarum ipse est species,
          et quoad hoc mul<cb ed="#B5" n="b"/>
          <!-- 366 b -->tiplicatur et variatur secundum potentiam et actum. Ex primo autem esse non
          habet permutationem, sicut diximus supra.</p>
        <p xml:id="admda-l3t2c19-d1e141">Et ideo quando comparamus istos intellectus ad se invicem, tunc intellectus qui est
          secundum potentiam dictus, tempore prior est in individuo quolibet : quoniam prius
          intelligimus in potentia, et non tantum operatur intellectus agens adhuc in nobis aliquas
          intelligentias speculativas : postea autem crescentibus experimento et tempore incipit in
          nobis manifestari operatio intellectus agentis per separationem intelligibilium : sed
          universaliter secundum substantiam comparando possibilem intellectum ad agentem, tunc non
          praecedit tempore : quoniam si comparentur isti intellectus non prout manifestantur in
          nobis, sed secundum suas substantias, tunc agens prior est acto et informans prior est
          informato. Sed secundum hanc comparationem non potest dici quod possibilis aliquando
          intelligat, et aliquando non intelligat, sed potius semper intelligit, quia secundum hanc
          comparationem non conjungitur nisi intellectui agentis, cujus intelligere est semper, eo
          quod non egreditur extra seipsum, sicut diximus superius. Separatus enim sic intellectus
          tam possibilis quam agens quam etiam compositus ex utroque solummodo est, quod vere est et
          aeternum est, et non quod aliquando est intellectus, et aliquando non est, sicut est
          speculatio de rebus particularibus. Et iste sic separatus solus est immortalis et
          perpetuus permanens apud animam etiam quando fuerit exuta a corpore : quoniam quod modo
          intelligit aliquando, et aliquando non, hoc ideo est, quia movetur a phantasmatibus quae
          sunt in potentia intelligibilia, et ideo non semper actu movent : et ideo diximus supra,
          quod non semper permanet talium intellectus. Et ideo etiam quando talis est in <pb ed="#B5" n="367"/> <cb ed="#B5" n="a"/> toto separatus intellectus, qui est conversio
          intellectus possibilis ad agentem, qui totum intelligere suum habet intra seipsum, tunc
          non reminiscimur, quia reminiscentia fit per conversionem ad particularia quae sunt in
          phantasmatibus, et fit mediante cogitativa quae est actus rationis conferentis de
          particularibus : et hoc non habet intellectus possibilis per conversionem ad agentem, sed
          potius per conversionem ad phantasmata : et ex illa parte est vere passibilis intellectus,
          sicut ostendimus superius : et secundum hoc corruptibilis est, licet in se sit substantia
          perpetua : sine hoc tamen phantasmate et corruptibili intellectu cogitatio de
          particularibus nihil omnino determinatum intelligit in particularibus. Et ideo quando
          contingit ipsum separari ab actibus virium sensibilis animae, tunc nec reminiscitur nec
          imaginatur : licet enim substantia ipsa rationalis tota separetur a corpore, tamen
          secundum quasdam vires non operatur nisi in corpore : et ideo cum non est in corpore, tunc
          nullam habet operationem intellectus secundum conversiones ad illas secundum naturam.</p>
        <p xml:id="admda-l3t2c19-d1e148">Amplius autem adhuc aliud est consideratione dignum de istis intellectibus : quoniam in
          veritate quando intellectus possibilis procedit de potentia ad actum, tunc utitur
          reminiscentia et sensu et imaginatione et phantasia : quoniam ex sensu accipit
          experientiam, et ex experientiis memoriam, et ex memoriis universale : cum autem jam habet
          scientiam, vocatur intellectus adeptus : et tunc non indiget <cb ed="#B5" n="b"/>
          <!-- 367 b --> amplius virtutibus sensibilis animae, sicut qui quaerit vehiculum, ut dicit
          <name ref="#Avicenna">Avicenna</name>, ad vehendum se ad patriam, cum pervenerit ad
          patriam, non indiget amplius vehiculo. Possumus igitur dicere, quod sic separatus
          intellectus qui habet jam intelligibilia et non convertitur nisi ad agentem et ad seipsum,
          est tantum quod est vere : quia verissime est quod est denudatum a materia et a materiae
          appendiciis : materia enim propter privationem et mutationem turbat verum esse : et tunc
          ille adeptus intellectus qui in simplici consistit intellectu, immortalis et perpetuus est
          : et in illo non reminiscimur nec utimur aliqua virtute sensibili, quia intellectus qui
          utitur reminiscentia et cogitatione, est passibilis et mutabilis : et quia passivus est,
          corruptibilis est, eo quod communicat corruptibili, et corrumpitur, illo interius
          corrupto, cum sit in se substantia incorruptibilis. Sine hoc enim talis passivus
          intellectus nihil omnino intelligit, eo quod omnis nostra scientia oritur ex sensibus. Et
          ideo intelligere intellectus possibilis post mortem est aequivocum ad intelligere in vita,
          quando utitur sensibus : et intelligere post habitum scientiae secundum solam conversionem
          ad agentem, est aequivocum ad intelligendum in accipiendo scientiam per experimentum et
          memoriam. Sic igitur patet quod intellectus agens est forma possibilis : et sunt isti duo
          unum sicut compositum, sed operationibus sunt diversi, sicut patet ex omnibus prius
          habitis.</p>
      </div>
    </body>
  </text>
</TEI>