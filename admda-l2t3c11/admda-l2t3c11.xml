<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XI.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XI.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c11">
        <head xml:id="admda-l2t3c11-Hd1e128">CAPUT XI.</head>
        <head xml:id="admda-l2t3c11-Hd1e131" type="question-title">Et est digressio dicens defectum aliarum quatuor opinionum
          superius enumeratarum de luce et lumine.</head>
        <p xml:id="admda-l2t3c11-d1e134">Qui autem dicunt lumen esse formam substantialem ex qua substantificatur omne quod
          generatur, habent debiles pro se rationes : visum enim est eis, quod lux sit forma
          substantialis primi corporis luminosi, cum enim hoc sit movens, videtur quod per formam
          sibi propriam movens sit : et haec est essentialis forma. Adhuc autem si esset
          accidentalis, tunc haberet ante se aliam substantialem, et non esset forma prima movens.
          Adhuc autem accidens non est forma substantiae, sed potius e converso : multae autem
          substantiae fiunt per lucem.</p>
        <p xml:id="admda-l2t3c11-d1e137">Similiter autem et illa opinio quae dicit lucem esse substantiam spiritualem, in multis
          consentit illi opinioni quae dicit ipsam esse corpus spirituale, quod cum quolibet alio
          corpore est in eodem loco : et in multis rationibus inductis pro illa opinione innititur.
          Causa autem specialis quare sic isti dicunt, est quia vident visum esse continuum, ut
          dicunt, usque ad coelum : in quo spatio sunt corpora diversa : oportet igitur quod aliquid
          sit continuans inter ea : hoc autem dicunt esse substantiam spiritualem superioris
          corporis, quae non est alterius naturae quam sit lux. Isti idem dicunt naturam diaphani
          quae est in aere et in aqua, et in coelesti corpore, esse quoddam de natura superioris
          corporis, et quoad hoc dicunt, quod coelum est corpus quod penetrat in omne corpus, et
          continuat inter ea. Dicunt autem hoc fore <name ref="#Aristotle">Aristotelis</name>
          sententiam, qui dicit quod natura diaphani est in igne et in aere et in aqua ex <pb ed="#B5" n="254"/> <cb ed="#B5" n="a"/> communicatione cum perpetuo superiori corpore : eo
          quod non posset habere communicationem cum corpore coelesti aliquid inferiorum corporum,
          nisi aliquid superioris esset in inferioribus, eo quod probatum est coelestis corporis nec
          esse unam materiam, neque unam formam, neque unum motum. Cum igitur communicent cum eo
          inferiora, oportet, ut inquiunt, et sic communicare, quod aliquid superioris corporis sit
          in inferiori : de hoc enim superiori dicit <name ref="#Aristotle">Aristoteles</name> quod
          unum et idem est in natura perspicui cum inferioribus. Cum autem isti dicant de lumine,
          quod sit substantia spiritualis, dicunt tamen quod est in genere corporis : sed propter
          hoc dicunt quod est spiritualis substantia, quia proprietatem et naturam habet incorporeae
          substantiae in hoc quod penetrat per corpora, et corpora non cedunt ei. Hujus autem causam
          esse dicunt, quod deprehensum est nihil esse lucem per essentiam, nisi nobiliores partes
          diaphani congregatas : diaphanum autem est substantia spiritualis in genere corporis : et
          ideo etiam lucem talem substantiam fore oportet. Haec igitur opinio etsi verbi differat ab
          illa quae secundo inducta est, in re tamen prorsus est eadem. In tantum autem jam isti
          extenderunt dicta sua, quod dicunt spiritus praecipue animales qui sunt in animalibus,
          esse de ipsa natura corporis coelestis, quemadmodum et lumen, eo quod moventur in omnem
          corporis partem, sicut lumina in mundo. Dicunt etiam isti quod media sensuum habent duas
          operationes : operationem scilicet naturae, sicut quando aer commotus scindit ligna : et
          operationem animae, quoniam spiritualiter recipit sensibilium formas et immutat organa
          sensuum ad sentire. Et hanc operationem spiritualem in omni medio sensuum attribuunt
          substantiae spirituali, quae est lux orbis immixta elementis. Hujus autem rationem esse
          dicunt, quia sensibilia circulariter fiunt, sicut sphaera luminis : et quia esse non
          potest quod duae differentes operationes elementi alicujus ad <cb ed="#B5" n="b"/>
          <!-- 254 b --> unum principium reducantur : operationes autem sensibilium spirituales non
          potest aliquis reducere ad qualitates primas activas et passivas, quae sunt in elementis :
          et ideo, ut aiunt, oportet eas reduci ad aliquid orbis quod est in eis in quantum sunt
          media sensuum. Adhuc dicunt hujus aliquam esse causam et rationem : quia scilicet nulla
          qualitas elementalis agit, nisi ad esse materiale formae, et agit unum per se tantum :
          medium autem habet formas sensibilium secundum esse spirituale, et non habet unam tantum,
          sed omnes : oportet igitur quod agens hoc sit substantia corporis naturalis et
          spiritualis, quae multa agit et secundum esse spirituale, ut dicunt.</p>
        <p xml:id="admda-l2t3c11-d1e154">Quarta vero opinio, quae magnorum fuit, scilicet Avempacis et suorum sequacium, et quae
          penitus his contraria, est quod lux nihil omnino esset secundum esse, sed esset quidam
          color formalior et nobilior inter colores : et ideo vocavit ipsam esse coloris evidentiam,
          sive coloris manifestationem. Causa autem dicti fuit, quod unius sensus qui vere unus est,
          unum oportet esse sensibile secundum genus proprium vel proximum : hoc autem genus est
          color in visu : oportet igitur lumen esse colorem vel aliquid colorem concomitans : et in
          tantum processerunt isti, quod dixerunt solem esse coloratum, et colorem suum tantae esse
          evidentiae et manifestationis quod vincit visum, et similiter lumen esse colorem diaphani
          non-terminati. Adhuc autem in diaphano non terminato lumen esse coloris ostensionem, non
          quidem in comparatione ad visum tantum : quia sic lumen non haberet esse nisi
          comparationis, sed etiam simpliciter. Ex his autem quae nos superius duximus, satis
          improbantur opiniones hic recitatae, et praecipue ex his quae diximus in capitulis de
          sensibilibus in communi inductis.</p>
        <p xml:id="admda-l2t3c11-d1e158">Ultima autem opinio quae dicit lumen esse coloris manifestationem et esse aliquid
          coloris, improbatur per hoc quod si est aliquid coloris, aut erit coloris in <pb ed="#B5" n="255"/> <cb ed="#B5" n="a"/> specie, aut in genere. Et si est aliquid coloris in specie,
          tunc haberet contrarium, quia omnis color in specie habet contrarium : et concomitans unum
          colorem in specie, essentialiter est contrarium ei quod concomitatur alium colorem in
          specie : sicut concomitatur album disgregare visum, et hoc est contrarium ad congregare
          visum, quod concomitatur nigrum. Si autem est aliquid coloris in genere, cum color in
          genere secundum esse non differat a colore in specie, color enim genus in albedine est
          albedo, et in nigredine est nigredo, oporteret quod lux esset secundum esse color in
          specie : et tunc sequeretur id quod prius. Adhuc autem alia est manifestatio albedinis, et
          alia nigredinis : ergo alia et alia lux, ut videtur. Haec igitur et similia sunt, quae de
          luce ab antecessoribus nostris dicta sunt.</p>
      </div>
    </body>
  </text>
</TEI>