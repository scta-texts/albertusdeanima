<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT VII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT VII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t1c7">
        <head xml:id="admda-l1t1c7-Hd1e128">CAPUT VII.</head>
        <head xml:id="admda-l1t1c7-Hd1e131" type="question-title">Qualiter differenter considerat physicus de eis quae hic
          quaeruntur, a dialectico et mathematico et metaphysico et mechanico, in quo est digressio
          quaedam.</head>
        <p xml:id="admda-l1t1c7-d1e134">Physicus autem et dialecticus diffiniunt differenter unumquodque istorum quae diximus
          esse animae opera et passiones. Si enim quaerimus quid est ira, intendentes de
          diffinitione quaerere, dicet dialecticus, quod est appetitus contrarii doloris, aut
          aliquid hujusmodi diffiniens per intentiones communes formales, quae non sunt vera causa
          rei propria, sed intentiones communes inventae in pluribus et nulli propriae : et ideo
          diffinit per formam quae forma de se communis est, et non appropriatur ad esse rei nisi
          per propriam materiam uniuscujusque rei. Physicus autem dicet quod ira accensus vel
          accensus et calefactio sanguinis circa cor, tangens <cb ed="#B5" n="b"/>
          <!-- 130 b --> propriam causam efficientem quae est ascensus et calefactio sanguinis, et
          propriam materiam quae est sanguis cordis bulliens, et subjectum ejus quod est cor. Et
          horum quidem alius reddit materiam propriam, scilicet physicus : alius autem reddit
          speciem et intentionem formae simplicem et communem quae est rei ratio communis. Hic enim
          considerat rationem sive intentionem communem rei, eo quod non descendit ad propria : ille
          autem considerat principia realia quae dant esse rei. Necessarium autem est quod ista
          realia principia sint in materia hujusmodi quae determinata et propria est, si erunt et
          habent esse in natura. Sicut etiam domus ratio differens est assignata et considerata a
          dialectico et mechanico qui naturalem imitatur, sicut ars imitatur naturam. Dicet enim
          dialecticus quod domus est operimentum sive receptaculum prohibens aeris corruptiones,
          quae sunt excellentia frigoris et excellentia caloris, et corruptiones imbrium et
          caumatum. Mechanicus autem dicet quod domus est ex lapidibus et lignis sic et sic
          compaginatis vel ligatis. Alius vero ab utroque istorum est, qui in his materialibus
          determinatis praebet in diffinitione sua speciem quae est, intentio domus propter finem
          qui dictus est, hoc est, ut prohibeat corruptiones. Quaeramus igitur quis horum
          diffinientium sit physicus ? utrum ille sit physicus, qui considerat materiam et ignorat
          rationem intentionis formae, aut ille qui solum est circa rationem quae est communis rei
          intentio et conceptus, aut ille qui est ex utrisque ? Quoniam ex inducta differentia
          mechanici ad dialecticum possumus cognoscere eum qui perfectus est physicus : quoniam
          diximus quod quidam illorum quodammodo uterque est, quia et praebet formam rei propter
          determinatum finem inductam, et praebet eam in hac determinata materia in qua habet esse
          secundum rem. Quaeramus etiam, quod si nos concesserimus quod physicus perfectus utrumque
          facit, utrum ipse sit circa aliquas alias formas <pb ed="#B5" n="131"/> <cb ed="#B5" n="a"/> quam sint formae quae sunt passiones materiae determinatae, quae nomine suo et
          diffinitione concernunt materiam corporis mobilis ut mobile, et non separantur ab ipsa per
          nomen et diffinitionem sive rationem : et ipse physicus considerat tales in quantum non
          separantur, etiamsi secundum aliam aliquam rationem separari possent. Verbi gratia,
          quoniam physicus est considerans carnem, quae nec nomine nec ratione separatur a physica
          materia, quae est corpus transmutabile in quantum est transmutabile : et si in alia
          materia carnis et nomen et species esse ponatur, erit aequivocum nomen, et species carnis
          secundum veritatem non est in alia, sed secundum similitudinem solam. Considerat etiam
          mathematicus quantitatem quae non est forma sequens transmutabile corpus in quantum est
          transmutabile, sed potius sequens corpus in quantum est corpus. Sed physicus non
          considerat sic quantitatem, sed potius secundum quod non separatur a transmutabili corpore
          in quantum est mutabile : quia considerat quantitatem non secundum quod est quantitas, sed
          secundum quod est terminus magnitudinis augmenti vel diminutionis, aut secundum quod est
          dispositio mobilis localiter.</p>
        <p xml:id="admda-l1t1c7-d1e145">Physicus ergo circa omnia illa est, quaecumque sunt physici corporis in quantum est sic
          transmutabile, et considerat omnia opera talis materiae et omnes passiones ejus.
          Quaecumque autem sunt quidem in physico corpore et non sunt his similia, quod scilicet
          sint formae et opera et passiones ipsius physici corporis in eo quod est physicum, sed
          potius a voluntate et arte inducuntur in physica corpora, illa sunt alterius qui
          mechanicus dicitur, sicut est mechanicus qui dicitur instructor sive architecta, qui
          structu<cb ed="#B5" n="b"/>
          <!-- 131 b -->ras facit : sive etiam medicus qui circa corpus humanum facit clysterium et
          embota et hujusmodi instrumenta. Scire enim causas corporis humani, physici est non medici
          : sed formae quae secundum esse non sunt separabiles a physicis corporibus, sed semper
          inveniuntur in eis, et tamen non sequuntur corpus physicum in quantum physicum est, eo
          quod non sunt physici corporis in quantum mobile est, sed sunt secundum rationem ante
          ipsum, et sequuntur corpus in quantum est corpus, et ideo dicuntur esse physici corporis
          ex remotione, quia sunt ejus quod abstrahit a physico corpore : omne enim physicum corpus
          est corpus, sed non convertitur, et ideo abstrahit corpus a physico corpore. Quaecumque
          igitur sequuntur ad corpus secundum quod abstrahit a physico corpore, sunt ante principia
          physica : et ideo de illis erit alius philosophus qui mathematicus vocatur, cujus tamen
          omnia considerata sunt in physico corpore, sed tamen non trahunt rationem ab ipso : et
          ideo non concipiunt in nominibus suis materiam sensibilem et mobilem, sed intellectualem
          magnitudinem tantum. Et hujus ratio est, quia nihil diffinitur per ea quae consequuntur
          ipsum secundum materiam, sed potius per ea quae ipsum secundum naturam antecedunt. Et cum
          omnia quae sunt transmutabilis corporis principia, consequantur secundum naturam ea quae
          sunt principia corporis simpliciter accepti, oportet necessario quod nihil eorum quae sunt
          physici corporis, ut est physicum, concipiatur in ratione eorum quae sunt corporis ut est
          corpus. Non sunt tamen illa separata omnino : quoniam concipiunt in rationibus suis
          subjectum intellectuale, quod est magnitudo, quae secundum naturam antecedit corpus ut est
          corpus. Sicut autem diximus, quod corpus per naturam antecedit physicum corpus, ita ens et
          substantia et hujusmodi per naturam antecedunt cor<pb ed="#B5" n="132"/> <cb ed="#B5" n="a"/>pus et magnitudinem, et sunt ista secundum se separata, et per accidens conjuncta
          cum materia corporum quae sunt quanta et mobilia : quoniam ista secundum se esse realiter
          inveniuntur ante haec in intelligentiis et substantiis separatis : et de his est primus
          philosophus secundum quod in prooemiis diximus libri Physicorum. Diximus etiam multa de
          his in secundo Physicorum : cum certitudine autem habent in prima philosophia
          determinari.</p>
        <p xml:id="admda-l1t1c7-d1e156">Dubitabit autem fortasse aliquis an verum sit quod diximus, dialectici diffinitionem per
          solam formam esse datam. Cum enim forma pars sit rei et non totius videtur fortasse non
          praedicari de toto, sicut neque dicere possumus quod homo est anima : praedicantur autem
          ea quae sunt dialectica de toto : non ergo videntur esse formae simplices quae
          praedicantur in logicis, sed potius potentia et actus conjuncta videntur esse, praecipue
          cum simplex de composito vere non praedicetur. Adhuc autem cum potentia et actus sint
          principia cujuslibet generis, sicut in Physicis declaratum est, et praecipue principia
          substantiae, et logicus sumat praedicata genera vel species, videbuntur omnia illa esse
          composita ex potentia et actu, et non esse solius formae et speciei intentiones. Amplius
          autem omnis diffinitio composita est : et nullum simplex diffinitur, cum simplex sit unum
          solum, et omnis diffinitio contineat plura, videbitur forte alicui ex his et similibus
          verum non esse quod dictum est, logicum solam formam considerare et speciem. Similiter
          autem non videtur physicus considerare materiam solam, quia materia principium cognoscendi
          rem non est : et probatum est in secundo Physicorum, physicum debere inducere omnes
          causas.</p>
        <p xml:id="admda-l1t1c7-d1e160">Omnibus autem hujusmodi rationibus respondentes, dicimus quod forma rei dupliciter potest
          considerari, sicut dicit <cb ed="#B5" n="b"/>
          <!-- 132 b --> <name ref="#Avicenna">Avicenna</name>. Uno enim modo consideratur ut est
          actus rei et pars esse ejus, et hoc modo non de re praedicatur. Alio autem modo ut est
          intentio rei abstracta a re, et sic praedicatur, quia est intentio totius rei et non
          partis : totum enim significatur sub qualibet forma quae in ipso est, sive sit generis,
          sive differentiae, sive speciei, sive proprii, sive accidentis : et secundum quod
          significatur stans sub aliqua illarum formarum, sic abstrahitur ab ipso universale, et est
          illud universale intentio totius sui : et ideo praedicatur de toto. Et has intentiones
          totius considerat logicus : et quaedam earum sunt acceptae ut simplices, et quaedam sicut
          compositae. Intentio accepta a toto secundum quod significatur sub forma generis ut genus
          est, et intentio accepta de toto secundum quod significatur sub forma differentiae, et
          intentio accepta de toto secundum quod significatur sub forma proprii, et intentio accepta
          sive abstracta de toto secundum quod significatur sub forma accidentis, simplices sunt et
          intentiones sunt totius : et ideo de toto, sicut dictum est, praedicantur : quia, sicut
          diximus, totum potest optime significari stans sub forma quae est essentialis, et
          accidentalis : et si est essentialis, potest esse pars, dummodo illa forma simpliciter et
          secundum totum insit et non secundum partem, sicut sunt quaedam accidentia quae secundum
          partem insunt, ut Aethiops qui dicitur esse albus dentem. Forma autem speciei composita
          est : quia diffinitio dicit quidditatem rei vel speciei, ideo et ipsa plura continet, sed
          non est composita ex materia et forma, sed potius ex genere et differentia, quorum genus
          est loco materiae, et differentia loco formae : tamen illud quod est loco materiae, non
          est materia, sed est forma generalis abstracta, non a qualibet materia, sed a materia
          propria quae est proportionata formae quae est differentia. Et si proprie velimus loqui,
          dicemus quod est abstracta non a materia, sed a toto, secundum quod significatur totum
          nomine materiae proximae : sicut si dicam signifi<pb ed="#B5" n="133"/> <cb ed="#B5" n="a"/>cari hominem secundum quod est animatum sensibile corpus : sic enim est materia proxima
          homini : et quod abstrahitur ab eo secundum quod sic significatur, est forma generis quae
          est animal. Sic igitur patet qualiter intentiones communes abstractae a rebus aliquando
          sunt simplices, et aliquando sunt compositae, et tamen semper praedicantur de toto : et
          quando sunt compositae, non sunt compositae nisi ex genere et differentia, et non ex
          materia et forma : quorum genus est sicut materia, differentia vero ut actus : et hoc modo
          intelligitur quod potentia et actus sunt principia generum.</p>
        <p xml:id="admda-l1t1c7-d1e174">Si autem quis objiciat, quod secundum hoc si potentia est genus, et potentia est
          principium generis, quomodo ergo erit principium generis ? Dicemus quod potentia simplex
          non est genus, sed potentia contracta per differentiam : et si illa differentia est
          intrinseca ita quod facit summum in una ordinatione praedicabilium, tunc facit
          generalissimum, eo quod ante illud nihil est quod univoce praedicetur. Sed si differentia
          est quasi extra, et ponit in partem praedicamentorum univocorum, tunc facit genus
          subalternum vel speciem. Verbi gratia, sicut si dicam, ens praedicatur univoce. Si autem
          addam differentiam quae non coartat in praedicabilibus univoce, sed in his quae
          praedicantur aequivoce secundum analogiam, ut si dicam, ens per se existens : tunc facio
          genus generalissimum : vel si dicam, ens in alio non per se, ut mensura entis per se, vel
          ut dispositio entis per se. Si autem dicam, ens per se animatum : tunc facio ejus
          subalternum, vel speciem subalternam : et similiter est in aliis generibus
          accidentium.</p>
        <p xml:id="admda-l1t1c7-d1e177">Dicimus igitur quod potentia simplex non determinata per differentiam coartantem
          analogiam entis, est principium generis, et simplex est intentio. Quae autem coartatur in
          genere praedicabilium uni<cb ed="#B5" n="b"/>
          <!-- 133 b -->voce praedicatorum, illa non est in genere, nisi actus in potentia : et non
          est principium generis, nisi forte generis quod alia consideratione est species. Ex his
          igitur patet qualiter logicus solas considerat formas intentionum communes. Similiter
          autem ex opposito physicus non considerat materiam solam : sed si considerat materiam,
          illa erit hujus physicae formae materia : et ideo materia secundum quod concipitur a
          formae nomine et ratione, erit principium cognitionis et non per se : sicut et
          mechanicorum nullus ligna et lapides considerat, nisi secundum quod inducitur in eis forma
          domus : quia aliter non esset unquam materia diffiniens, neque aliquod principium
          cognitionis. Sed quia physicus considerat formas transmutationis secundum esse, et esse
          habent transmutationis a physica materia, et ab his quae insunt physicae materiae, ideo
          dicitur quod physicus materiam considerat. Considerat tamen causam secundum quod refertur
          ad esse quod habet in materia, quod solum est esse naturae et reale. Et considerat
          moventem sive efficientem secundum quod movet materiam, et formam secundum esse quod habet
          in materia, et finem secundum quod est terminus motus quo movetur materia, et materiam
          ipsam secundum quod est subjecta formae secundum esse quod habet forma in materia. Et sic
          patet solutio eorum quae in hac quaestione generabant difficultatem. In Logicis autem de
          ipsis plane dictum est vel plenius.</p>
        <p xml:id="admda-l1t1c7-d1e184">Sed nunc redeundum unde nostra ratio erat prius. Dicebamus autem prius, quod passiones
          animae non sunt separabiles a physica materia animatorum secundum quod sunt hujusmodi,
          timor, desiderium, quorum diffinitiones concernunt mate<pb ed="#B5" n="134"/> <cb ed="#B5" n="a"/>riam sensibilem, et non sunt sicut linea et planum quae sunt per naturam ante
          physicum corpus, sicut diximus, eo quod sequuntur magnitudinem ut magnitudo est, et non
          physicum corpus secundum quod est physicum corpus.</p>
        <p xml:id="admda-l1t1c7-d1e191">Sic ergo physice intendentes de anima determinare, necessarium est ut simul cum his quae
          intendimus, dubitemus de <cb ed="#B5" n="b"/>
          <!-- 134 b --> his de quibus oportet dubitare bene volentem tractare de anima. Et hoc est
          ut attendamus diligenter opinionem priorum Antiquorum recitantes omnium illorum
          sententias, quicumque de ipsa aliquid contulerunt, ut bene quidem dicta accipiamus. Si
          vero aliquid ab aliquo non bene dictum est, hoc vereamur et abnuntiemus, licet et hoc
          ipsum dignum sit narratione : quia nobis dat occasionem, et abundare nos facit.</p>
      </div>
    </body>
  </text>
</TEI>