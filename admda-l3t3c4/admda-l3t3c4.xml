<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT IV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT IV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t3c4">
        <head xml:id="admda-l3t3c4-Hd1e128">CAPUT IV.</head>
        <head xml:id="admda-l3t3c4-Hd1e131" type="question-title">Quod eadem est analogia phantasmatum ad intellectum, quae est
          sensibilium ad sensitivum.</head>
        <p xml:id="admda-l3t3c4-d1e134">Est autem eadem prorsus analogia et idem numerus sensibilium plurium comparatorum ad
          sensitivum unum quod facit inter ea comparationem, et phantasmatum plurium ad intellectum
          unum quod facit inter ipsa per rationes comparationem : nihil enim omnino differt opponere
          ab aliquo dicente et quaerente, qualiter judicat ea quae sunt similia genere, alias
          dissimilia, sicut ea quae sunt unius generis et potentiae, quomodo idem judicat album et
          nigrum, dicemus quod judicat ea sicut ultima virtus ad quam terminatur motus albi et
          nigri. Et similiter si quaerat aliquis quomodo idem est judicans id quod est ex
          phantasmate albi, et ex phantasmate nigri, dicemus similiter sicut unus et idem terminus
          ad quem ultimi proveniunt motus utriusque : quoniam sicut se habent res sensibiles ad
          sensitivum ultimum, ita se habent diversa phantasmata ad intellectivum unum ultimum. Sit
          enim D sicut dulce et C amarum, quoad hoc quod sit similitudo et species dulcis et amari C
          in phantasia : A autem <cb ed="#B5" n="b"/>
          <!-- 375 b --> sit res sensibilis alba, et B sit res possibilis nigra, et C in phantasmate
          se habet ad D et A aut ad B : tunc oportet quod cum sit phantasma amari et D, quod sicut A
          C et D dulcis, A et B se habent movendo sensitivum ultimum unum : ita C et D se habeant,
          quod moveant intellectum idem et commutabiliter : sic est et quodam modo quoad hoc quod
          sicut se habent species in phantasmate moventes intellectum, ita se habent sensibilia
          moventia sensum. Et adhuc sicut se habent species quorumdam sensibilium ad ipsa, et e
          converso : et hoc contingit propter hoc quod phantasia est motus a sensibili secundum
          actum factus : et ideo oportet quod in phantasmatibus sic sit sicut in sensibilibus, et e
          converso. Si enim sunt sensibilia eadem in genere vel diversa, ita erunt etiam phantasmata
          moventia intellectum. Si ergo C et D quae sunt phantasmata composita, sunt ejusdem generis
          et ejusdem sensus : sic se habent movendo intellectum sicut A et B movendo eumdem sensum :
          et tunc oportet quod sint unum et idem quoad hoc, et ab eadem virtute apprehendantur,
          licet esse virtutis illius secundum quod refertur ad hoc phantasma et illud, non sit idem,
          etiam, sicut diximus, quod est primi sensitivi non est idem quando convertitur ad unum
          sensibile et aliud, sicut diximus quod esse centri non est idem secundum quod refertur ad
          unam lineam et ad aliam. Hoc autem modo patet similitudinem esse unam in omnibus
          phantasmatibus et in sensibilibus, et in numero et in analogia. Eadem autem ratio est si
          accipiantur sensibilia et phantasmata diversorum generum : diversorum autem generum sunt,
          sicut supra ostendimus in secundo, quae sunt diversorum sensuum : si A quidem sit dulce, B
          vero sit album : ergo ex his apparet quod intellectum intelligit et accipit species quae
          sunt in phantasmatibus.</p>
        <p xml:id="admda-l3t3c4-d1e141"> <pb ed="#B5" n="376"/> <cb ed="#B5" n="a"/> Hoc autem non tantummodo verum est de
          phantasmatibus quae a sensu sunt accepta, sed etiam de intentionibus convenientis et
          inconvenientis, quae cum sensibilibus accipiuntur, quae nata sunt movere appetitum : sicut
          enim in phantasmatibus determinatur de convenienti et inconvenienti per rationem, sic
          decernitur imitabile vel <choice> <orig>senisbile</orig> <reg>sensibile</reg> </choice>.
          Et ideo homo extra sensum secundum actum exiens, quando videlicet sensibile non sit
          praesens cum sit in phantasmatum motibus, tunc movetur per terrorem vel gaudium, non
          tantum somniando, sed etiam vigilando aliquando : et hujus signum est, quod quando aliquis
          est sentiens secundum rerum praesentiam quod est fugiendum, verbi gratia quod videlicet
          quia ignis est incendens aedificia in quibus habitat : hoc enim ut fugiendum cognoscit
          communiter omnis homo videns illud, quia omnis videns illud fugit : propter quod dicitur
          in Horatio :</p>
        <p xml:id="admda-l3t3c4-d1e157">Nam tua res agitur, paries dum proximus ardet : hoc enim in quantum videns movetur ad
          fugam. Similiter autem quicumque videt hostes et sentit, quoniam praelia sunt, sive
          resistendo, sive fugiendo movetur. Etiam sicut se habet in sensibilibus et sensu, sic se
          habet in phantasmatibus et intellectu in homine vel in phantasia ratiocinatur tanquam
          videt ea coram oculis suis, et deliberando determinat futura bona vel mala ad praesentia
          phantasmata, sicut praecipue faciunt melancholici et dormientes in somnis. Sicut enim in
          somnis ad imagines mulierum moventur membra ad coitum, et perficitur delectatio ac si
          esset res praesens, propter quam species tales imprimantur in corpora : quandocumque enim
          in phantasia est conveniens forma vel disconveniens corpori, statim virtutes quae sunt
          affixae membris, movent corpus ad inducendum illam.</p>
        <p xml:id="admda-l3t3c4-d1e161"> <cb ed="#B5" n="b"/>
          <!-- 376 b --> Et ideo aliqui facti sunt leprosi et aliis infirmitatibus detenti, quod
          imaginationibus leprae frequenter detinentur vel alterius infirmitatis, cum in
          phantasmatibus dicat determinando anima aliquid esse tanquam laetum vel tanquam triste :
          et si non sit secundum esse, tamen fugit tunc a tristi, aut imitatur laetum. Et
          universaliter sic est in omni actione : et actionem voco actuale potest agi per nos, sic
          sunt omnia quae ad delectationes vel tristitias pertinent, vel ac communicationem vitae
          animalium inter se. Si autem verum et falsum accipiatur sicut actu, ita quod non sint
          accepta in rebus <choice> <orig>actualibus</orig> <reg>actibilibus</reg> </choice> per
          nos, quae dicuntur praeterita : tunc adhuc sunt in eodem genere : quoniam sunt cognitiones
          in phantasmatibus acceptae : sicut et bonum et malum actibilia et praeterita : sed in eo
          quod simpliciter est verum et falsum, differt a bono et malo quoad genus cognitionis :
          quoniam simpliciter verum non est in his quae semper et ubique sunt vera quae sunt
          universalia : et haec non sunt in phantastica cogitatione vel cognitione, sed in
          intellectuali potentia. Similiter autem de contrario quod simpliciter est falsum : quia
          hoc est quod ubique et semper est falsum sine hic et nunc. Differunt autem verum et falsum
          a bono et malo quae in quodam sunt, quod sit agibile per nos, erit quidem verum vel falsum
          in phantastica cognitione, sed non bonum et malum. Patet igitur quod in omnibus quorum
          species est in phantasmatibus, sicut in physicis et ethicis, analogia est inter sensibilia
          et sensum, et phantasmata ad intellectum phantasticum comparata.</p>
      </div>
    </body>
  </text>
</TEI>