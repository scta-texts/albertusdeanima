<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XVII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XVII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t2c17">
        <head xml:id="admda-l3t2c17-Hd1e128">CAPUT XVII.</head>
        <head xml:id="admda-l3t2c17-Hd1e131" type="question-title">Qualiter intellectus est subjectum receptionis et non
          transmutationis, et qualiter intelligit se.</head>
        <p xml:id="admda-l3t2c17-d1e134">Dubitabit autem fortassis aliquis de determinatis a nobis in praehabitis. Si enim
          intellectus possibilis est simplex et impassibilis, et nulli habet omnino aliquid commune,
          eo quod ipse non est hoc, sicut optime dixit Anaxagoras, quomodo potest cum hoc dici quod
          intelligat aliquid, cum intelligere sit recipere aliquid et pati aliquid : cum probatum
          sit, quod omnis agentis et patientis est commune aliquid quod est subjectum et materia,
          per cujus communitatem illud agit et aliud patitur, sicut in primo Physicorum est
          determinatum ? Videbitur ergo quod intellectus possibilis cum intelligibilibus quae agunt
          in ipsum, conveniat in subjecto, et sic habet aliquid commune cum entibus quae intelligit
          : et sic falsum est quod dicit Anaxagoras.</p>
        <p xml:id="admda-l3t2c17-d1e137">Antequam autem illam solvamus dubitationem, aliam movebimus. Quaeramus igitur si ipse
          possibilis intellectus est unum de numero intelligibilium, aut non ? et non potest dici,
          quod non sit unum de intelligibilibus, quia supra ostensum est quod intelligit se : et
          ideo est potentia separata. Si autem intelligit se, aut intelligit alia sicut seipsum, aut
          intelligit se sicut alia intelligibilia : oportet enim dare istorum alterum : quia omne
          intelligibile in eo quod est intelligibile, est specie intelligibilitatis unum et idem,
          sicut omne visibile est idem cum alia specie qua visibile est. Si autem dicatur, <cb ed="#B5" n="b"/>
          <!-- 361 b --> quod intelligit alia sicut seipsum : constat autem ex his omnibus quae
          superius inducta sunt, quod ipse intelligit se sicut actu separatum a materia, et a
          materiae appendiciis : igitur et alia sic separata intelligit : ergo formae separatae
          secundum actum insunt rebus : formae autem separatae potentia sunt intellectus, et non
          esse naturae : ergo principia intellectus insunt rebus, sed cum natura non deficiat in
          necessariis, cuipiam insunt principia res intelligendi, illis inest virtus intelligendi :
          ergo intellectus inest omnibus rebus : hoc autem videmus fore falsum : ergo non potest
          dici quod intelligat alia sicut seipsum. Si autem e converso dicatur quod intelligit se
          sicut alia : alia autem intelligit actu mixta cum materia, et separat a materia et
          individuantibus : ergo etiam intelligit se mixtum cum materia, et separabit se ab ipsa et
          individuantibus. Ergo ipse est mixtus materiae, et patitur per communicationem materiae
          cum rebus quae agunt in ipsum : et sic falsum videtur quod dixit Anaxagoras, et totum quod
          superius inductum est.</p>
        <p xml:id="admda-l3t2c17-d1e144">Dicemus autem solvendo primam quaestionem, quod pati physicum quod est cum motu, semper
          est secundum commune aliquid agenti et patienti quod est subjectum : unde et prius
          diximus, quoniam intellectus non est simpliciter potentia passiva intelligibilium, sed
          quodammodo est potentia : est enim potentia receptiva tantum, et non proprie passiva : est
          enim potentia intelligibilia : et antequam intelligat, nihil est omnino intelligibilium
          nisi priusquam intelligit actu ea : quod qualiter sit, oportet ad memoriam revocare quae
          dicta sunt in fine primi Physicorum. Ex his enim intelligitur, quod duplex est potentia
          passiva : quaedam enim ex sua potentialitate non est nisi subjectum et causa receptionis
          simplicis : quaedam autem ex sua potentialitate est causa et subjectum et re<pb ed="#B5" n="362"/> <cb ed="#B5" n="a"/>ceptionis et transmutationis : potentia enim materiae quae
          una est contrariorum, est subjectum et causa receptionis et transmutationis : propter duo
          enim est subjectum transmutationis, et propter unum tantum est ipsa subjectum receptionis
          : quia enim contrarium inest sibi, oportet hoc abjici per transmutationem : et quia
          inchoatio formae inest ei ante perfectionem secundum actum, oportet illam inchoationem
          procedere ad actum per transmutationem quae est forma post formam : et eo quod continue
          fluit potentia ejus in actum. His enim duabus de causis oportet ipsam materiam prius
          tempore subjici transmutationi quam receptioni. Receptioni enim subjicitur per id quod
          receptio est finis transmutationis : et ideo receptio est in indivisibili temporis, et
          transmutatio in tempore : haec autem omnia manifeste probata sunt in Physicis. Sed
          potentia cui non inest contrarium, nec inchoatio receptibilis, illa non potest esse
          subjectum motus, sed erit subjectum receptionis simplicis : et illius exemplar est, quod
          tamen non per omnia simile est, tabula rasa et planata et polita, in qua scriptura nec
          secundum actum est, nec contrarium scripturae, nec inchoatio scripturae per dispositionem
          mediam inter actum et potentiam, quae per motum educatur in actum : sed tantum est
          sufficienter praeparata ad recipiendam scripturam, et ideo recipit eam sine motu : et
          nihil abjicitur a tabula, nec aliquid illi imperfectum procedit in actum, sed quamlibet
          litteram recipit ut actum sine motu adeptum, ad quem non est in potentia, nisi receptiva
          solum : et sic oportet accipere de intellectu possibili, quod sit in potentia receptiva
          tantum, cui intelligibilia prima actu non insunt, nec per dispositionem mediam inter actum
          et potentiam insunt ei, quod tunc oporteret eum esse materialem et transmutabilem ad actum
          : sed tantum habet recipere ea et meliori modo quam tabula : quia supra diximus quod ipse
          est quodammodo formalis ad ea, quod non est ta<cb ed="#B5" n="b"/>
          <!-- 362 b -->bula circa scripturam est : et est operativus circa intelligibilia, quod
          iterum tabula minus facit circa scripturam : tamen tabula exemplum convenientius est quod
          in rebus corporalibus poterat inveniri ad incorporearum rerum potentiam demonstrandam.</p>
        <p xml:id="admda-l3t2c17-d1e156">Oportet autem hic cavere Alexandri errorem. Ille enim dicit quod intellectus possibilis
          non habet similitudinem cum tabula, sed cum praeparatione et rasura et politione tabulae :
          et causa propter quam hoc dicit, est quia dixit intellectum possibilem esse formam
          corporis, sicut superius diximus. Nos autem dicimus intellectum esse unam rem perfectam in
          entibus et incorpoream, et ideo dicimus intellectum esse sicut tabulam, et potentialitatem
          ejus sicut rasuram et praeparationem. Sic igitur cum sit receptibilis intellectus sine
          passione et motu, suscipit et sine tempore quodlibet intelligibile : et ideo indiget
          agente duplici, scilicet quod conferat formam moventi, et movente : intellectus enim agens
          confert formam intellectualitatis et intelligibili et possibili intellectui, sicut unum
          lumen et perficit diaphanum et facit actu esse colorem : sed intelligibile movet ipsum
          distinguendo eum, sicut color visum : et hoc simile est, sicut si diceremus quod litterae
          scriberent seipsas in tabula : talis autem potentia receptiva soli convenit intellectui
          possibili, ita quod non sensui : quoniam quaedam materiales dispositiones ad sensibile
          recipiendum praecedunt in sensu, sicut calor vel frigus, vel hujusmodi aliquid : in
          intellectu autem omnino nihil praecedit : sed purae receptibilitati acquiritur receptum
          secundum actum : et in istum sensum concordant nobiscum <name ref="#Averroes">Averroes</name>, Themistius, et Theophrastus, et Nicolaus Peripateticus. Et per istud
          nunc perfecte patet qualiter distinguitur intellectus possibilis a materia prima, et quod
          passio et receptio et potentia, et omnia talia aequivoce dicuntur de intellectu possibili,
          et aliis potentiis receptivis.</p>
        <p xml:id="admda-l3t2c17-d1e162"> <pb ed="#B5" n="363"/> <cb ed="#B5" n="a"/> His autem sic determinatis, solvemus
          quaestionem secundam, dicentes quod ipse intellectus per intentionem suam est
          intelligibilis, sicut et alia intellecta. Sed est differentia, quia ideo intellectus est
          intentio per quam intelligitur, non autem est intentio qua intelligitur alia res, quia
          ipse est intellectus, et non lapis, vel alia res : nihil enim omnino intelligi potest,
          nisi per suam universalem et formalem intentionem. Nec oportet propter hoc dicere quod
          intellectus non sit intellectus, quia intelligit se, et antequam intelligat, nihil est
          intelligibilium : sed puram et simplicem habet ad talia potentiam receptivam : quia cum
          intelligit, ipse est separatus : et sua intentio per quam intelligit se, est separata
          intentio. Quae autem sic separata in intellectu sunt et sine materia, in talibus idem est
          intellectus et quod intelligitur. Scientia namque speculativa sui et quod speculatum est,
          idem est omnino, quia cum sit separatus sibi ipsi praesens est per intentionem, et ideo
          abstractione non indiget. Si autem in aliis similiter omnino esset, tunc semper esset idem
          scientia et res scita, et hoc est impossibile.</p>
        <p xml:id="admda-l3t2c17-d1e169">Sed ad hanc quaestionem plene solvendam oportet quaerere quare intellectus non semper
          intelligit secundum actum alia intelligibilia, et seipsum ? Si enim detur quod omne quod
          intelligitur, intelligitur per intentionem a se abstractam, tunc oportet quod intellectus
          seipsum intelligat per hujusmodi abstractionem : abstractum autem non recipitur in eo a
          quo abstrahitur, sed in alio quodam : ergo si se sic intelligit intellectus possibilis,
          ipse ad intelligendum se indiget aliquo alio intellectu recipiente suam intentionem : et
          hoc abibit in infinitum. Si intelligit se et alia non per abstractionem, tunc aliis inerit
          intellectus speculativus : et sic alia erit intelligentia, sicut patet per supra inductam
          rationem. Cum <cb ed="#B5" n="b"/>
          <!-- 363 b --> igitur utrumque istorum sit impossibile, oportet dici quod intellectus
          intelligit se, et sicut alia, et non sicut alia. Sicut alia quidem, quoniam intelligit se
          per intentionem suam, et sic intelligit alia. Non autem sicut se alia intelligit, quoniam
          ipse se non abstrahendo intelligit, cum sit separatus : alia autem intelligit separando et
          abstrahendo, sicut in praemissis dictum est : et quia illa quae abstrahit, ante
          abstractionem sunt in potentia intelligibilia, ideo non semper praesentia sunt in anima :
          et ideo intellectus non semper est de illis, quod intellectus non est talium intellectorum
          nisi quando sunt sine materia, non autem semper sunt sine materia : illi autem
          intellectui, scilicet possibili, convenit semper intelligibile esse, eo quod semper
          denudatus est et praesens sibi : et quia immaterialis est, habet intelligere seipsum. Sic
          ergo perfecte satis factum est de quaestionibus duabus.</p>
      </div>
    </body>
  </text>
</TEI>