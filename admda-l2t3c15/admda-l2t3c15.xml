<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c15">
        <head xml:id="admda-l2t3c15-Hd1e128">CAPUT XV.</head>
        <head xml:id="admda-l2t3c15-Hd1e131" type="question-title">Quare per vacuum non potest videri, et de visu in
          speculo.</head>
        <p xml:id="admda-l2t3c15-d1e134">Ex his autem quae dicta sunt, patet quod non bene dicit Democritus, et quicumque secuti
          sunt cum. Opinatus est enim quod si vacuum esset spatium inter coelum et terram, etiamsi
          formica in coelo moveretur, certissime aspiceretur : et <cb ed="#B5" n="b"/>
          <!-- 261 b --> hoc ideo dixit, quia putabat medium impedire visum, nec fieri per diaphanum
          visum, nisi per multos poros vacuos qui sunt in ipso : dixitque visum fieri extra mittendo
          tanquam si esset vis activa. Nos autem ostendimus, quod non fit visus nisi aliquid
          patiente et suscipiente visu. Ostendimus etiam quod a re materiali visa non potest
          immediate pati visus. Ergo relinquitur, quod medium patitur a re visa, et visus a medio
          spiritualiter habente species visibilium : et ideo non solum certe, sed etiam nullus
          omnino fieret visus in vacuo : quia non esset medium agens in oculum. Ob quam igitur
          causam et qualiter necesse est colorem in lumine, quod est actus lucidi, videre,
          sufficienter quantum ad hanc intentionem dictum est.</p>
        <p xml:id="admda-l2t3c15-d1e141">Scias autem quod sicut species visibilis fit in oculo, ita fit in speculo quod est tersum
          politum recipiens formam, et repraesentans iterato, sicut est res. Et hoc facit per duas
          naturas quae sunt in ipso, quarum una est perspicui politi, altera est opaci terminantis
          ipsum in altera superficie : tunc enim politum perspicuum recipit formam, et opacum adunat
          eam : et ita faceret aer, si sic esset composita. Et recolenda sunt quae in tertio
          Meteororum in sermone de iride dicta sunt, quod aliqui in aere spisso et humido aliquando
          vident facies suas ante se, et per illam eamdem naturam repraesentat speculum formam, et
          reflectit lumen quod portabat forma in speculum, et facit reflexio procedere ipsum in
          oculum a speculo : et ideo forma etiam procedit a speculo ad visum : et quando convexum
          est speculum, tunc fit sicut oculus, et in puncto tangitur a lumine et forma, sicut omne
          sphaericum tangitur in puncto a recto tangente ipsum : diximus enim supra, quod radii sunt
          sicut linea visualis : et propter politionem et tersionem ipsius divaricatur lumen super
          speculum, quando recte objicitur ei : et tunc forma in speculo aut non videtur, aut
          confuse videtur : sed <pb ed="#B5" n="262"/> <cb ed="#B5" n="a"/> quando res visa est in
          lumine et superficies speculi in obscuro, tunc bene videtur, quia de lumine tunc non plus
          procedit in speculum, nisi quod actu facit visibilem colorem. Quando autem speculum est
          planum, tunc ad totam superficiem aequaliter fit processus luminis, et ideo in illa forma
          totam quantitatem repraesentat : et videtur forma tanta esse, quanta est res : et quia
          lumen procedit ad totam illam superficiem ab inferiori et lateribus aequaliter, ideo res
          apparet in illo speculo in omni situ ad quem duci potest recta linea a speculo : quod non
          fit in eo quod est convexum : ibi enim oportet conservari locum determinatum, eo quod
          lineae multae contingunt sphaericum, et illae transeunt et non reflectuntur ab ipso, sicut
          linea contingens circulum non secat eum. In concavis autem speculis forma sigillata in uno
          latere, sigillatur et in altero : et quia superius rei plus habens de luminis, prius
          natura procedit in speculum, ideo statim illud a superiori parte proicitur in inferiore :
          et sic continue fit de forma rei visae : et ideo omnia quae in talibus speculis apparent,
          videntur inversa : et quando aspicit ibi homo, videtur mentum superius et frons inferius.
          Si autem in una planitie continue esset concavum et convexum, et homo aspiceret in partes
          ubi conjunguntur superficies, apparent ibi imagines duae, et essent conjunctae per mentum
          : et hoc ideo fit, quia una irradiat super aliam formam quam recipit, et superius formae
          unius projicit super inferius superficiei alterius, ad quam fit irradiatio : et tot modis
          possunt multiplicari quot valde multae facies apparent. De his autem omnibus tractandum
          est in perspectivis, quia et causa eorum geometricis sciri non potest : et ideo quae hic
          dicta sunt, propter exemplarem explanationem dicta sunt, et non ideo quia hic sunt
          intenta. Sed ex eis omnibus constat visum medio indigere quod sit in actu lucidum, per
          quod tales possunt fieri irradiationes, et quod colores non nisi in tali modo
          videntur.</p>
      </div>
    </body>
  </text>
</TEI>