<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT X.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT X.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t4c10">
        <head xml:id="admda-l2t4c10-Hd1e128">CAPUT X.</head>
        <head xml:id="admda-l2t4c10-Hd1e131" type="question-title">De probatione sensus communis per hoc quod componit et dividit
          inter sensata diversorum sensuum.</head>
        <p xml:id="admda-l2t4c10-d1e134">Sed nunc volentes redire ad inquirendum subtiliter de sensu communi, praemittimus ea quae
          determinata sunt, quod unusquisque sensus proprius est sibi subjecti sensibilis, qui
          sensus sicut in organo est in eo quo organice sentiunt animalia secundum quod sentiunt
          secundum actum : et ille sensus discernit sibi subjecti sensibilis differentias, sicut
          dicimus album quidem et nigrum esse visus, dulce vero et amarum diximus esse gustus :
          similiter autem se hoc habet in aliis.</p>
        <p xml:id="admda-l2t4c10-d1e137">Quoniam autem non solum sic sentimus sensibilia, sed etiam sentimus, quia differunt vel
          conveniunt album et dulce, sic de unoquoque sensibilium : in omnibus enim ponimus
          convenientias et differentias comparando et componendo et dividendo sensata diversorum
          sensuum, necesse est ut unoquoque sensu hoc faciamus. Non enim alia virtute superiori quae
          non sit sensus, hoc facere possumus. Quia omne judicium quod est circa sensibilia, re
          sensibili potestate est judicium sensus. Judicium autem quo dicimus album esse dulce, vel
          non esse album dulce, est circa sensibilia et sensibiliter : et ideo virtus cujus est hoc
          judicium, necessario est sensus. Hoc autem judicium non possumus facere aliquo sensibilium
          propriorum. Si enim aliquo fieri posset, tunc videretur hoc debere fieri per tactum, quia
          tactus plures est, sicut superius diximus.</p>
        <p xml:id="admda-l2t4c10-d1e140"> <pb ed="#B5" n="309"/> <cb ed="#B5" n="a"/> Sive autem caro sive aliud dicatur esse
          instrumentum tactus, manifestum est quod illud instrumentum tactus non est ultimum ad quod
          referuntur sensibilia diversorum sensuum : si enim sic esset, tunc oporteret quod quando
          discernens discernit album esse vel non esse dulce, tangeret substantia album et dulce :
          quia supra ostendimus quod tactus non discernit aliquod sensibile, nisi tactu substantiali
          tangibilis : hoc autem videmus fore falsum, quia album esse vel non esse dulce discernimus
          non tangentes ipsum. Nec potest dici quod duobus sensibus fiat judicium illud, quia in
          separatis per organa et per formas virtutibus non contingit discernere album esse vel non
          esse dulce : sed oportet una quadam virtute utrumque manifestam esse, quae dicit album
          esse vel non esse dulce, et alterum esse dulce ab albo. Si enim duo sensus hoc dicerent,
          hoc esset simile ei quod ego sentirem album et tu dulce : per hoc autem neuter nostrum
          sciret dare convenientiam vel differentiam inter album et dulce. Duo enim sensus
          particulares forma et subjecto differunt : quia subjecta eorum sunt duo organa : et formae
          sunt sicut visus et auditus : sicut duo homines differunt suis formis et suis subjectis,
          et non est quod uniendo vel dividendo comparet unum alteri : quod tamen necessarium est,
          quando dicitur album alterum vel idem esse dulci. Oportet igitur quod alicui uni
          manifestum sit, quoniam altera vel eadem ad invicem sunt album et dulce : oportet igitur
          quod unum numero sit quod ponit alteritatem vel identitatem inter ea : et dicat quoniam
          altera vel eadem sunt, et quodammodo altera vel eadem : quoniam eadem sunt aliquando
          subjecto, et altera formis sensibilibus. Id ergo quod dicit sic judicando de albo et
          dulci, est idem : et sicut dicit unum solum judicium quod est alteritas vel identitas
          duorum sensibilium, ita oportet quod sit in intellectu non componente vel dividente duo
          sensata, qui ha<cb ed="#B5" n="b"/>
          <!-- 309 b -->beat aliquo modo utrumque. Patet igitur ex dictis quod non est possibile
          judicare separata sensibilia separatis sensibus particularibus, sed oportet quod unico
          communi sensu fiat. Ex isto autem sequitur et quod adhibitum est ei quod non sit judicium
          illud in separato tempore : sicut enim idem est quod dicit alterum esse bonum et malum vel
          album et dulce, ita etiam idem momentum est quando dicit sic judicando. Quaecumque enim
          componuntur vel dividuntur vel comparantur, et hoc patet, quia in eodem momento sunt
          composita vel divisa secundum rem. Judicium autem est secundum quod res est. Oportet
          igitur quod judicium sit in eodem momento, et non ita quod prius sentiat unum et judicet
          de illo, et postea alterum et tunc de illo ponat judicium. Est igitur idem et in eodem
          momento judicans, quoniam alterum et alterum bonum et malum, vel album et dulce, quando
          ipsa secundum rem altera sunt. Nec volo dicere quod idem sit momentum secundum accidens,
          scilicet quod est idem continuum tempus quod habet partes priores et posteriores : hoc
          enim non est idem nisi per accidens, scilicet quia adjicimus uni motui continuo : sed volo
          dicere, quod in uno indivisibili momento ponitur alteritas inter duo quando altera sunt,
          vel identitas quando eadem sunt. Est enim alteritas et identitas relatio quae est simul in
          indivisibili momento duorum secundum rem. Et judicium animae ad rem refertur. Intendit
          ergo in uno momento facere judicium. Dico igitur alterum esse bonum a malo, vel album a
          dulci ut nunc : dico enim, quoniam unum alterum est ab alio : et non dico quod alterum sit
          nunc in quo est alteritas unius ad alterum, et alterum in quo est alteritas reliqui ad
          istud. Sed potius anima dicit sic altera et in eodem nunc dicit ea altera esse : igitur
          utriusque ad alterum simul est. Oportet igitur quod dicens illud sit unica et
          indivisibilis virtus, et dicat judicium in uno et indivisibili tem<pb ed="#B5" n="310"/>
          <cb ed="#B5" n="a"/>pore. Istud autem quod dictum est, verum est de intellectu et
          phantasia et sensu communi et de omni potentia animae componente et dividente et
          comparante diversa.</p>
      </div>
    </body>
  </text>
</TEI>