<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT III.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT III.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t1c3">
        <head xml:id="admda-l3t1c3-Hd1e128">CAPUT III.</head>
        <head xml:id="admda-l3t1c3-Hd1e131" type="question-title">Et est digressio declarans naturam phantasiae.</head>
        <p xml:id="admda-l3t1c3-d1e134">De phantasia post hoc determinantes dicimus ipsam esse potentiam componentem imagines cum
          intentionibus, et intentiones cum imaginibus, et imagines et intentiones cum intentionibus
          ad duplicem finem qui est in particularibus. Unus autem finis est cognitio particularium
          major quam in sensibili anima haberi potest : et illius finis est scientia de hoc quod sit
          id et de alio quod sit aliud : et sic de omni eo de quo sententia profertur per modum
          affirmationis vel negationis. Secundus autem finis est opus quod intenditur ex hujusmodi
          particularibus, sicut opus in habentibus rationem est finis artis : et quia talis cognitio
          in pluribus animalibus expresse apparet, eo quod videmus ea quaedam eligere, et alia
          quaedam quasi refutare : ad electionem autem et refutationem praeexigitur sententia et
          de<cb ed="#B5" n="b"/>
          <!-- 318 b -->cretum, et ideo multi dixerunt quod phantasia est aliquid rationis. Non
          autem est intentio nostra veram electionem animae sensibilis, sed aliquid simile electioni
          quod expresse videtur in quibusdam in brutis, et in uno plus et alio minus : nos autem
          videmus ea per modum artis facere casas, et providere cibum in longum tempus : cujusmodi
          operum oportet esse principium animae animae sensibilis potentiam aliquam : hoc autem esse
          non potest, nisi illa virtus quae componit et dividit imagines et intentiones modo supra
          dicto : haec etiam opera non in omnibus videmus in quibus est imaginatio, et aestimatio,
          sed in quibusdam quae perfectiora sunt. Oportet igitur phantasiam secundum aliquid esse
          differentem ab imaginatione et aestimativa : licet enim omnes istae potentiae passivae
          animae sint et patiantur a formis individui, quae sunt principia cognitionis sensibilis,
          quae formae eaedem esse videntur, tamen motus passionis non est idem, sed est secundum
          differentem gradum abstractionis : propter quod et ipsae potentiae non penitus sunt eaedem
          : sed, sicut superius diximus de sensu communi, videtur tota formalitas sensibilis
          virtutis esse phantasia : et hoc materialiter differentiam habet secundum quod inchoat ab
          organo unius motus ejus, vel ab organo alterius : et hoc modo videntur omnes istae vires
          animae sensibilis esse interiores in una essentialitate communi et substantia, differentes
          autem secundum esse materiale in diversis partibus cerebri, in quo organizantur istae
          potentiae : quae omnes sunt organicae. Et haec est causa quare <name ref="#Aristotle">Aristoteles</name> plerisque in loci utitur istis virtutibus tanquam eisdem, et aequivoce
          ponit nomen unius pro alterius nomine, sed si tamen subtiliter distinguantur, ut hic sunt
          distinctae, sic habent distingui.</p>
        <p xml:id="admda-l3t1c3-d1e144">Oportet autem non latere, quod quando hae potentiae conjunctae sunt rationi, sicut sunt
          in homine, accipiunt ordinem agendi et operandi et regimen a ratione : et quia ratio
          diversificatur secundum diversitatem eorumdem de quibus ratioci<pb ed="#B5" n="319"/> <cb ed="#B5" n="a"/>natio fit, ideo operationes etiam phantasiae multiplicantur valde : quando
          autem sunt non cum ratione, tunc ipsae regunt ad instinctum naturae solum : et quia natura
          uno modo est in habentibus speciem unam, ideo opera phantasiae in omnibus habentibus
          speciem unam in irrationabilibus sunt uno modo : et ideo omnis hirundo uno modo facit
          nidum, et omnis formica uno modo providet cibum, et sic de aliis secundum visa phantasiae
          ad instinctum naturae operantibus. Homo autem non sic operatur propter diversa principia
          operis de quibus inquirit per rationem. Et hoc est quod dixerunt Philosophi quidam in
          philosophia naturali admodum excellentes, quod istae virtutes in brutis potius aguntur a
          natura quam agant, in homine autem potius agunt quam agantur : quia in homine natura
          instrumentaliter tantum subservit eis, in brutis autem secundum aliquid movet eas potius
          quam moveantur ab eis : ita etiam vis est quae multum impedit intellectum, eo quod nimis
          occupat animam compositione et divisione imaginationum et intentionum, quarum magna copia
          est apud eam : et non tantum potest componere accepta a sensibus, sed etiam fingere his
          similia : et quia intellectus conceptiones ut frequenter sunt similes imaginationibus et
          fictionibus phantasiae, ideo quando miscet concepta imaginibus et intentionibus, plerumque
          generat deceptionem et errorem, maxime autem quando aliquid de coelestibus et divinis
          intellectui imprimitur. Haec est causa quod somnia quae sunt prophetiae futurorum,
          plerumque applicata ad imagines, fiunt illusiones et deceptiones. Sed quando applicat
          conceptibus intellectus imaginationes et intentiones congruas, tunc adhuc indigent
          interpretationibus propter compositiones imaginationum et intentionum : eo quod non
          conveniunt conceptibus divinis et coelestibus imagines sensibilium et intentiones, nisi
          secundum metaphoram. De his autem in scientia de somno et vigilia dicemus. Multa vero sunt
          animalium hanc potentiam non haben<cb ed="#B5" n="b"/>
          <!-- 319 b -->tium : cujus causa est cerebri defectus in talibus animalibus vel diminutio.
          Totum enim cerebrum talium parumper differt a medullosa natura fluida, in qua est sensus
          et tenuis imaginatio : et ideo spiritus istorum non depurantur, et cerebrum eorum non
          confortatur ad hujusmodi operationes animales perfectas.</p>
      </div>
    </body>
  </text>
</TEI>