<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT IX.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT IX.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t4c9">
        <head xml:id="admda-l3t4c9-Hd1e128">CAPUT IX.</head>
        <head xml:id="admda-l3t4c9-Hd1e131" type="question-title">Quid est movens in animalibus perfectis, et quando unum movet
          aliud, et e converso.</head>
        <p xml:id="admda-l3t4c9-d1e134">Secundum autem praedicta oportet considerare de imperfectis animalibus, quae non sunt
          imperfecta secundum suas species, ita quod aliquid desit eis de necessariis ad speciem,
          sed sunt imperfecta in genere animalium, quod videlicet non habent quosdam sensus quos
          habent ea animalia quae perfecta sunt. Haec autem sunt quae non habent nisi unicum sensum
          qui est tactus : et gustum quidem non secundum quod judicium sapientium est, id est,
          saporum, sed secundum quod ipse est quidam tactus : haec enim ad delectabile non moventur
          nisi tangentia ipsum, quando est praesens, et secundum veritatem non moventur de loco ad
          locum, sed in eodem loco moventur motibus dilatationis et constrictionis : in his dubium
          est quid sit movens. In his enim non videtur esse nisi solus sensus, eo quod non nisi
          praesente delectabili moventur. Et ideo quaerendum est, utrum phantasiam contingat inesse
          talibus. Quod enim desiderium in<pb ed="#B5" n="407"/> <cb ed="#B5" n="a"/>sit eis,
          videtur ex hoc probari : quia passiones proprie desiderativae potentiae talibus insunt,
          quae sunt laetitia et tristitia : haec enim talibus inesse probantur, quia non dilatantur
          nisi in delectatione, et non contrahuntur nisi in tristitia, cum delectatio sit motus
          mutationis delectabilis, et contristatio sit motus fugae tristabilis : oportet igitur
          desiderium esse in talibus : desiderium autem est appetitus sensibilis. Sed quaeritur,
          quomodo phantasia erit in talibus ? quia sine hac non perficitur motus, ut diximus
          superius, et talibus non videtur inesse : quia, sicut diximus in antehabitis, phantasia
          accipit rem non praesente ea in sensu, et talis imaginatio non perficitur in talibus
          animalibus, ut videtur, cum nunquam nisi ad praesens moveantur. Dicimus autem ad hoc, quod
          talia non habent motum diffinitum : et voco diffinitum, qui est ad locum determinatum per
          phantasiam et appetitum vel appetibile determinatum : et ideo etiam habent phantasiam
          indeterminatam. Cujus causa est, quia sicut superius habitum est, sensus communis formalis
          est et secundum locum distinctus a sensibilibus propriis, et respectu sensus communis
          formalis est imaginatio et phantasia : et sic semper superior formalis est respectu
          inferioris, et sunt illae vires distinctae in animalibus perfectis et perfectam figuram
          capitis habentibus. Ubi autem perfecta figura capitis non est, ibi nec sensus proprii
          perfecte insunt, neque superior vis bene distincta est ab inferiori, sed organa sibi
          invicem sunt permixta phantasiae, et sensus communis, et sensus proprii, et hoc praecipue
          in animalibus imperfectis quae non habent aliquem sensum formalem, sed materialem habent,
          qui sunt sensus tactus et gustus,secundum quod est tactus quidam : et quia organa permixta
          sunt, eo quod talia animalia neque cerebrum neque caput habent, sed aliquid loco cerebri,
          et aliquid loco capitis, ideo phantasiam habent permixtam cum sensu communi et sensum
          communem permixtum cum sensu <cb ed="#B5" n="b"/>
          <!-- 407 b --> proprio : cujus signum est, quod phantasia in talibus non movet nisi motu
          sensus, qui est ex praesentia rei, et haec permixtio adducit confusam et permixtam et
          determinatam phantasiae apprehensionem, et haec causat indiffinitum et confusum motum.</p>
        <p xml:id="admda-l3t4c9-d1e145">Sic igitur patet quod omnibus sensibilibus inest phantasia, sed phantasia aliquando
          ordinabilis est a ratione deliberante, ut in homine, et hic ordinans deliberatio
          phantasiam et appetitum in solis est rationativis. Cum enim sic proceditur ad motum, quod
          prius deliberatur utrum hoc prius vel aliud agendum sit, hoc jam rationis est opus
          ordinantis phantasiam et appetitum : mens autem quae ratio est, et cujus meditari est
          proprius actus a metiendo dicitur : eo quod anima ipsa uno quodam quod est potentia ejus
          unita, mensurat et numerat phantasmata comparando ea ad invicem : eo quod ipsa imitatur
          melius : quia est melius apud ipsam et magis amatum, quod potest efficere eligendo ex
          pluribus phantasmatibus : et cum sensus et praeamatum vocatur opinio : et ideo opinio
          acceptio ejus est, quod pluribus rationibus aliis praeponitur : et causa hujus est, quia
          opinio non habet imitari phantasiam, sed potius e converso debet imitari opinionem a
          ratione elicitam : phantasia enim non habet opinionem ex syllogismo, sed potius opinio ex
          syllogismo habet phantasiam : quoniam opinio est de universaliter agendo, et phantasia est
          de particulariter agendo. Syllogismus habet particulare sub universali, et non e converso
          universale sub particulari : et ideo sub discursu syllogistico habet opinio phantasiam, et
          non e converso : et ideo cum appetitus sit particularium boni ut nunc et hic, non
          universaliter habet appetitus opinionem, sed universaliter habet phantasiam : et ideo in
          quibus utrumque eorum est, in illis secundum <pb ed="#B5" n="408"/> <cb ed="#B5" n="a"/>
          ordinem movent ratio et opinio phantasiam, et ordinant appetitum : tamen aliquando
          vincitur opinio ab appetitu et phantasia : et tunc deliberativa movetur a phantasia et
          appetitu, eo quod umbratur vel obumbratur ex concupiscentia appetitus et phantasiae, sicut
          incontinentibus accidit. Aliquando autem fit e converso, quia phantasia movetur a
          deliberativa ratione et opinione : haec habent se sicut fit in sphaera coelesti. Sicut
          enim in sphaeris sphaera inferior movetur a motore primae sphaerae secundum motum diurnum,
          et tamen inferior habet motum proprium qui exit a suo motore proprio : ita se habet ad
          invicem ratio, phantasia, et appetitus : aliquando enim omnia haec moventur motu rationis,
          sicut apparet in actibus continentis et abstinentis : aliquando autem non sequitur
          phantasiae et appetitus rationem : sed movent per se, sicut apparet in actibus continentis
          et secundum naturae ordinem motus superioris motoris semper est principalior : et quando
          motus egreditur ab illo, tunc semper opera ordinata sunt. Quando autem vincit inferior,
          tunc egreditur opus perversum, eo quod inferior superiorem non habet ex syllogismo, sed
          sophistice procedit ex bono ut nunc tanquam sit bonum per se et essentialiter. Movet autem
          iste superior tanquam in tres vires : quoniam primo decernit universale decretum motus,
          scilicet quod omne tale faciendum est, et postea sub ipso simili mensurat phantasma
          particulare, et tertio non quidem concludit decernendo, sed conclusio sua est impulsus ad
          opus per appetitum : et de hoc in Ethicis est declarandum. Similiter enim appetitus
          incontinentis non habet conclusionem nisi impetum ad opus : fit igitur iste motus sic
          vicissim, ut dictum est.</p>
        <p xml:id="admda-l3t4c9-d1e152">In tali autem motu scibile universale non movet, sed quasi quiescens est, et <cb ed="#B5" n="b"/>
          <!-- 408 b --> fixum, et hoc praecipue verum est de scibili speculativo : de practico
          autem etiam verum est, sicut inferius ostendemus. Quoniam enim alia est universalis opinio
          de operabilibus et similiter ratio, et alia est opinio et ratio particularis quae est in
          phantasmate : tunc patet quod universalis quidem dicit, quod hoc hujus semper et ab omni
          et unicuique, alias ubique, agendum sit : et hoc non movet, quia hanc secundum
          similitudinem habent continens et incontinens. Omnes enim dicunt a nullo et nunquam esse
          furandum : particularis autem dicit, quod hoc nunc conceptum est hujusmodi : ideo ergo
          etiam sine hujusmodi, et hoc non similiter est apud omnes. Quia enim ego concipio tale
          delectabile ut nunc esse hujusmodi, ideo etiam ego prosequor hoc per affectum et appetitum
          : eo quod in particularibus est motus et opus : et ideo ista movet appetitum et non movet
          opinio secundum quod particularis et propria : nisi forte, quod aliquis dicat quod
          utrumque movent : sed universalis quidem movet ut quiescens magis et fixa secundum
          rationem certam motus : particularis autem movet ut mota et quasi fluens per hoc
          desiderium : et in hoc delectabile quod ut nunc est conceptum, sed universalis non fluit
          in ipsum : quia aliter omnis talem habens acceptionem de operabilibus, jam eo ipso
          deflueret in hoc quod concipit, quod non est verum. Haec igitur de movente in animalibus
          secundum Peripateticorum peritiam diffinita sunt.</p>
      </div>
    </body>
  </text>
</TEI>