<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT VII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT VII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t2c7">
        <head xml:id="admda-l1t2c7-Hd1e128">CAPUT VII.</head>
        <head xml:id="admda-l1t2c7-Hd1e131" type="question-title">De disputatione contra opiniones Democriti et Platonis de
          motibus animae, quibus movetur in corpore et movet corpus.</head>
        <p xml:id="admda-l1t2c7-d1e134">Quidam autem eorum qui diffiniunt animam per motivum esse, dicunt eam movere corpus in
          quo est localiter in eo quod ipsa localiter movetur, ut Democritus qui dicit similem
          causam esse motus animati corporis, qualem dixit Philippus quidam Didascalus sive doctor
          comoediarum. Dicebat enim comicos convocare in villis homines ad carmina audienda, per hoc
          quod fierent imagines deorum mobiles, propter quarum spectaculum homines confluerent,
          referens Daedalum antiquitus fecisse ligneam imaginem Minervae, mobilem in omnibus
          membris, ita quod videbatur cantare per motum linguae et tripudiare. Causa autem motus
          fuit, quia in concavo imaginis fuerunt <pb ed="#B5" n="154"/> <cb ed="#B5" n="a"/> infixa
          organa in argento vivo, et ad motum illius moveri videbant, sicut adhuc in cellis et
          imaginibus : pedes etiam stabant super rotulas parvulas, in quibus arcus concavi fuerunt
          et distincti per cellulas : et cum argentum vivum descendebat in anteriori arcu per
          cellulas, tunc posterior arcus elevabatur et convertebatur tota : et tunc imago movebatur
          de loco ad locum : quia necesse habuit, quod ad eamdem partem moveretur ad quam movebatur
          fusile sive argentum vivum. Et similem causam motus animalium ponit Democritus. Dicit enim
          quod indivisibiles sphaerae in se moventur, eo quod aptae natae sunt non manere sive
          quiescere propter causam superius inductam : et cum sic moventur sphaerae illae, tunc
          trahunt secum et movent totum corpus in eamdem partem, ad quam ipsae moventur. Et hoc leve
          est destruere. Primo enim quaeremus a Democrito, quae sit causa quod quiescunt animalia
          quando volunt : hujus enim causa non est sphaera indivisibilis quae nunquam quiescere
          potest. Constat autem quod idem causa processivi motus et quietis in animalibus. Qualiter
          enim indivisibilis sphaera faciat quietem, vel difficile vel impossibile est dicere
          Democrito : difficile quidem si fingat constrictionem atomorum facere quietem, quando sunt
          in pleno : impossibile autem, si nunc velit adaptare causam : Democritus enim in pleno
          dixit has sphaeras quiescere, et in vacuo moveri. Universaliter autem loquendo ex his quae
          apparent ad sensum, non ex tali causa causatur animalium motus processivus quasi sit ex
          necessitate alicujus quod quiescere non potest, sed potius ex voluntate libera et
          intellectu causatur, quae non necessario movent, sed quando volunt.</p>
        <p xml:id="admda-l1t2c7-d1e141">Eodem autem modo et Timaeus philosogizat, volens reddere causam naturalem quare anima
          movet corpus, et osten<cb ed="#B5" n="b"/>
          <!-- 154 b -->dit causam ex necessitate moventem et non ex voluntate. Dicit enim quod in
          eo movet corpus in quo ipsa in seipsa movetur. Ipsam autem in seipsa dicit necessario
          moveri. Movet autem corpus, quia complexa ad ipsum sicut forma incorporata corpori et
          connexa eidem secundum omnes vires suas : dicit enim Plato quod anima constituitur ex
          harmonicis numeris, et dispartitur per numeros in partes corporis, quos numeros vocat
          Plato elementa : et ideo dicit eam componi ex elementis sive constitui, hoc est, ex primis
          numeris elementalium. Constituitur autem sic ex elementis, quatenus habeat sensum et
          potentiam cognoscitivam omnium ex numeris harmonialiter componentibus eam : quia, sicut
          diximus superius, nisi componeretur ex numeris primordialibus, non cognosceret omnia :
          quia non esset in potentia respectu omnium, nisi talem haberet harmoniam, quod esset
          tertii ordinis : quia tunc ex illuminatione fluente percipit causam primam et
          intelligentias quae praecedunt eam in ordine naturae, et sequentia percipit ex capacitate
          potentiae, quae est ante formam corporalem : et per hos numeros fert totum mundum quasi in
          seipsa, eo quod habet motus consonantes ad principales partes mundi. Dixit enim Plato,
          quod Deus deorum opifex deorum omnium, primo fecit orbem rectum, quando dedit ei naturam
          ignis qui est rectarum dimensionum et recti motus, sicut diximus in secundo Coeli et Mundi
          et in primo. Deinde ut ordinate et aequaliter accederet et recederet causando generationem
          et corruptionem reflexit rectitudinem dimensionum ejus in circulum : eo quod rectum cum
          sit unius simplicis formae, principium est lineae circularis quae est duarum formarum,
          quarum una est concavitas, et alia convexitas. Habita autem figura et motu circularibus,
          non fuit sufficientia in motu circulari qui est super polos mundi ab Oriente in
          Occidentem, et per Occidens regyrando in Oriens : quoniam uno modo se habens non acce<pb ed="#B5" n="155"/> <cb ed="#B5" n="a"/>dit et recedit, sed oritur et occidit super easdem
          partes eodem modo. Sic in diversis locis non diversa causarentur : propter quod dixit
          Plato, quod circulum unum Deus deorum dominus divisit in duos circulos dupliciter
          coordinatos, quorum unus est aequinoctialis, qui movetur super polos mundi, faciens motum
          diurnum, qui est motus orbis primi. Secundus autem est circulus signorum, qui habet polos
          proprios mobiles in duobus parallelis, quorum unus est Aquilonaris poli, et alter
          Meridionalis, super cujus polos omnes stellae moventur : et isti circuli sunt rerum
          coordinati : quia unus facit longitudinem in omnibus his quae generantur ab orbe, alter
          autem latitudinem : et motus qui est super polos ejus, est a Meridie in Aquilonem et e
          converso inter duos solstitiales circulos. Alterum autem illorum circulorum, qui est
          circulus signorum, divisit in septem circulos planetarum, hoc est, Saturni, Jovis, Martis,
          Solis, Mercurii, Veneris, et Lunae, quorum omnium motus est a Meridie in Septentrionem
          super polos orbis signorum : et hos motus dixit et bene principia omnium motuum naturalium
          : animam autem posuit, sicut superius diximus, in confinio aeternitatis et temporis, et
          praecipue animam mundi, cujus particulares animae sunt tanquam imagines : et ideo dixit
          etiam in anima secundum naturam esse aspectum rectum, eo quod cognoscendo egreditur
          directe super rerum rationes et numeros, quibus ipsae res constituuntur. Hunc autem
          aspectum reflexit in motibus animae in circulum : quia anima a se incipit, ut dicebat,
          habens in se omnium rerum rationes, et quae excitatae a rebus extra efficiuntur principium
          scientia : et ideo dixit Plato, quod cum anima progreditur recte in res extra, reflectitur
          cognitio rerum in seipsa : quoniam in se cognoscit eorum quae sunt rationes, et
          recordatur. Dicit enim Boetius in Consolatione philosophiae, quod si Platonis musa
          personat verum, quod quisque dixit immemor recordatur : et sic <cb ed="#B5" n="b"/>
          <!-- 155 b --> per reflexionem recti in circulum causatur in anima veritas intellectus. In
          superioribus autem sunt duo ordines motuum et motorum in genere. Unus quidem primus motus
          et motor, qui est aplanes vocatus, quasi sine errore existens : et rectus, qui est motus
          diurnus. Alter autem motus est sive ordo intelligentiae secundi ordinis, et motus
          latitudinis zodiaci, qui dicitur motus planes, quasi erraticus : quia in eo sunt
          digressiones multae diversorum planetarum : et sic etiam est in anima, in qua movet semper
          intellectus recte et sine errore. Phantasia autem et concupiscentia et recte et non recte,
          sicut probabitur in sequentibus : et ideo in anima dixit esse duos primos circulos sicut
          in coelo, et duos primos motus. Alterum autem dixit in septem dividi, qui est sub
          phantasmatibus, et mole carnis praegravatur : unde dicit animam in sphaera Saturni
          accipere memoriam longam, et in sphaera Jovis accipere ratiocinationem probabilium sive
          opinionem, in sphaera autem Martis irascibilitatem, et in sphaera Solis sensibilium
          illustrationem, in sphaera autem Mercurii aestimationem nocivi et convenientis, et in
          sphaera Veneris concupiscibilitatem, et in sphaera Lunae motus quos movet in sequendo
          naturam corporis, ut attrahendo, nutriendo, augendo, et generando. Omnes enim isti septem
          gyrovagi quasi sunt motus aliquando recti, aliquando non recti, et omnes in circulum
          reflectuntur incipiendo ab anima, et in animam terminari : quoniam Plato dixit quod omnium
          species sunt in anima, quod non nisi excitatur a rebus extra. Dicebat etiam animas ab
          inito factas in generibus et in comparibus stellis, et quando descendunt, tunc per
          incorporeum descendunt, et in orbe quidem sunt rectorum motuum, et in <choice>
          <orig>descendu</orig> <reg>descensu</reg> </choice> per orbes planetarum accipiunt vires
          et motus quos diximus, et paulatim usque ad onus carnis deprimuntur : et ibi inebriatae
          cratere lacteo, qui est dulcedo carnis, quasi carnales efficiuntur, et obliviscuntur
          superioris harmoniae, cujus tamen simi<pb ed="#B5" n="156"/> <cb ed="#B5" n="a"/>litudinem
          et species in se habent. Quando autem excitatae redeunt in corpore ad proprium bonum et
          innatum sibi secundum scientias et virtutes, tunc reascendunt per geminas ad stellas
          compares. Si autem sunt mali meriti, in secunda transcorporatione efficiuntur ferae, vel
          bestiae aliae moribus eorum congruentes : et de hoc alibi in numeris nostris locuti sumus.
          Dicebat autem omnia haec Plato, tanquam coeli motus essent animae motus, et e
          converso.</p>
        <p xml:id="admda-l1t2c7-d1e170">Nos autem disputantes contra haec quae dicta sunt, primo dicimus quod non bene contingit
          dicere, quod anima sit magnitudo vel virtus in corpore quod magnitudinem habet existens :
          et hoc tamen sequitur ex dictis Platonis, ubi dicit quod anima secundum harmonicos numeros
          aptata est corpori. Si enim connaturalis est corpori sicut visus oculo, vel quantitas
          magnitudini, oportet quod aut sit magnitudo vel virtus aliqua in magnitudine existens.
          Dico autem quod hoc non bene dicitur, et tamen dicitur. Plato enim vult quod anima hujus
          omnis mundi talis sit, sicut est anima illa quae aliquando, hoc est, in quibusdam vocatur
          intellectus : dixit enim animam mundi esse intellectualem. Causa autem quare hoc a Platone
          dicatur, est quia intellectualis anima non est ut anima sensibilis vel desiderativa, et
          non possunt eis aliqualiter aptari proprietates circuli : quia non revertuntur supra se
          sicut intellectualis anima quae incipit a se quaerendo de intelligibili, et reflectitur
          supra se, quando non invenit ipsum : nec est anima sicut haec sensibilis terra quae non
          habet nisi motum rectum per distantiam sui a coelo. Sed anima intellectualis est imago
          aeternitatis, et quodammodo causa temporis : et ideo superiorum motus inveniuntur potius
          in ea quam in alia, quia ipsa est quasi quoddam principium naturae : et ideo motus primi
          in natura in ea inve<cb ed="#B5" n="b"/>
          <!-- 156 b -->niuntur. Sed contra hoc obviantes dicimus, quod si tales sunt motus
          intellectus, tunc sunt motus intellectus corporales : et sequitur quod ipse intellectus
          aut sit corpus, aut virtus in corpore, quae non explet motus suos nisi per corpus : quia
          circulatio forma est corporalis actus, et actus corporalis est alicujus operantis virtutis
          corporeae.</p>
        <p xml:id="admda-l1t2c7-d1e178">Dicamus igitur, quod si intellectus debet habere continuitatem, quod rationabile est quod
          habeat continuitatem talem qualem habet operatio ejus, quae vocatur intelligentia sive
          intelligere. Similiter autem et ipsa actio intellectus sive intelligere, rationabile est
          quod habeat formam eorum quae intelliguntur, quae vocantur intelligentia sive intellectiva
          vel intellecta : eo quod actus sunt praevii potentiis secundum rationem et objecta
          actibus. Sunt autem intellecta consequenter et non continua, et sunt magis similia numero
          quam continuo : ergo et intellectus non est sic continuus ut circulus : sed oportet ut aut
          sit impartibile, aut non continuum, sicut magnitudo sive quantitas est continua. Si enim
          detur quod intellectus est magnitudo quaedam continua, tunc quaeratur a Platone, qualiter
          possit intelligere magnitudinem mathematicam, vel aliam quamcumque quantitatem continuam :
          aut enim intelligit eam accipiendo totam simul, aut accipiendo partes, et si intelligit
          accipiendo partes, aut hoc est ita quod accipiat partes indivisibiles quae sunt puncta, si
          tamen puncta oportet partes vocare, quia de hoc non facimus modo mentionem aliquam, eo
          quod ab adversariis supponitur puncta partes esse, ex quibus componitur magnitudo, quia
          hoc ipsi asserebant : aut accipit partes divisibiles, quae sunt verae partes magnitudinis.
          Quocumque autem istorum modorum fiat acceptio intellectus, non est nisi tactus quidam quo
          magnitudo quae est intellectus <pb ed="#B5" n="157"/> <cb ed="#B5" n="a"/> tangit
          magnitudinem quae intelligitur quando simul sunt in ultimis. Et siquidem intellectus
          accipiendo magnitudinem intellectam, tangit puncta ipsius, cum puncta sint infinita, in
          qualibet magnitudine infinita tangendo quodlibet non contingat pertransire tangentem, et
          sequitur quod intellectus nunquam finiet quantumcumque parvam magnitudinem intelligendo
          quam scimus esse finitam. Si autem tangit secundum partes quae magnitudinem habent, hoc
          dupliciter potest fieri : aut enim illae sunt aliquotae partes quae numerant totum, ut
          decem decimae, vel duae mediae, vel quatuor quartae, et sic de aliis : aut non sunt
          aliquotae, et sic non numerant totum. Et si tangit aliquotas intelligendo magnitudinem,
          tunc multoties intelligendo tangit idem. Si autem intelligendo tangit eas quae non sunt
          aliquotae, cum tales infinitae sint in qualibet magnitudine, oportet intellectum
          intelligendo infinities tangere idem : licet enim tangat diversas partes in numero, ipsae
          tamen omnes sunt idem ratione et intellectu : quia omnes sunt unius speciei et formae
          secundum quod sunt partes continui. Haec autem omnia falsa esse experimur in intellectibus
          nostris : quia videmus quod quando intellectus noster intelligit magnitudinem aliquam,
          intellectus noster non tangit eam prout intelligitur, nisi semel. Si autem dicat aliquis,
          quod quia omnes partes magnitudinis intellectae sunt unius rationis, ideo sufficiens est
          unamquamque tangere partem, et non oportet ipsum tangere alias, quia omnes intelligit per
          illam quamcumque tangit : tunc quaeramus quare secundum hoc oportet ipsum esse sicut
          circulum aut etiam omnino, sive etiam universaliter esse alicujus magnitudinis : quia si
          forma circuli bene tangeret partem illam, et sine magnitudine existens, bene esset
          acceptivus speciei magnitudinis, sicut et in veritate modo est.</p>
        <p xml:id="admda-l1t2c7-d1e185"> <cb ed="#B5" n="b"/>
          <!-- 157 b --> Redeamus autem ad partes primae divisionis, et dicamus quod circularis
          intellectus non tangit intellectam magnitudinem secundum partes, sed necessarium est ut
          totus totum tangat : et cum totum non sit extra partes suas secundum quod tangitur, non
          potest tangi totum, nisi secundum partes et in partibus suis omnibus : et tunc quaeramus
          sicut prius, quis erit partium tactus, quando sicut totum tangit intelligendo circularis
          noster intellectus ? Si autem forte dicat quis, quod intellectus noster non est circulus,
          neque circularis formae : contra hoc est, quia in veritate oportet quod intellectus sit
          hic circulus de quo diximus. Jam enim scitum est, quod actio et motus intellectus est
          intelligentia sive intelligere, et intelligentia est circulatio, ut dicit Plato, sive
          motus circuli ; ergo oportet quod intellectus sit circulus : motus enim circuli circulatio
          est, et motus intellectus intelligentia est. Sicut igitur se habet motus ad motum, ita
          mobile ad mobile : sed dicit Plato intelligentiam esse circulationem : ergo necesse habet
          dicere intellectum esse circulum. Si autem hoc concedatur, oportet quod intelligentia
          intellectus semper aliquid intelligat idem, et continue reflectatur super illud ; et hoc
          oportet propter illud, quod noster intellectus dicitur esse sicut perpetua circulatio,
          quae semper in idem revertitur. Et hoc quidem falsissimum est, quia nulla intelligentia
          est circularis. Si enim esset aliqua circularis, oporteret quod esset aut practica quae
          est sicut artes mechanicae, quae ratiocinantur de operibus : aut speculativae, quarum
          finis est veritas scita : et nos videmus quod omnes practicae directe vadunt ad finem
          suum, qui est id quod operatum et constitutum est per artem, sicut domus, aut lectus : et
          non revertuntur. Speculativae vero terminantur rationibus diffinitionum, quae sunt
          principia in ipsis, et procedunt directe ad conclusionem. Ratio enim omnis quae certa est,
          aut est incomplexi, aut complexi. Et si est qui<pb ed="#B5" n="158"/> <cb ed="#B5" n="a"/>dem incomplexi, per ipsam habemus scientiam quidditatis rerum quae vocatur scientia quid
          : et illa est diffinitio. Si autem esse complexi, per ipsam acquirimus scientiam propter
          quid aliquid inest subjecto : et haec est demonstratio. Et in scientiis intellectivis non
          habemus aliud, quia probabilium est opinio, et non intellectus : demonstrationes autem
          sunt finitae, quia sunt a principio quod est causa dicens propter quid, quae est medius
          terminus in eis : et finem habent determinatum ad quem procedunt, qui est aut conclusio,
          aut syllogismus. Si enim concludantur ultimae conclusiones, tunc est status in eis. Si
          autem non concludantur illae, tunc conclusio sumetur in alio syllogismo pro propositione,
          et adjungetur aliud medium et alia major extremitas, et concludetur alia conclusio : et
          ideo non revertuntur in idem omnino a quo inceperunt, sicut facit circulatio circuli.
          Accipiunt enim semper medium aliud, et ultimam extremitatem aliam, et procedunt ad finem
          determinatum. Ultimum autem est extremitas, quia extremum et ultimum sunt idem : et sic ab
          hoc procedit in finem quo erit status. Circulatio autem reflectit se in principium unde
          incepit. Diffinitiones autem omnes quibus nos scimus quid est res, sunt finitae, quia
          diffinientia in generibus primis stant : eo quod extra genus primum nihil univocum
          invenitur quod in diffinitione possit poni : ergo intellectus non est circulus. Amplius
          cum circulatio sit circuli revolutio, quae multoties fit, sicut revolutio coeli, tunc
          multoties intelligit idem, et deveniet ab eodem in idem intelligendo. Cum autem id a quo
          procedit intellectus, sit motum per se : id autem in quod procedit, non sit motum per se,
          erit idem motum per se, et non motum per se : et sic contradictoria de eodem
          verificantur.</p>
        <p xml:id="admda-l1t2c7-d1e196">Si autem forte aliquis dixerit quod Plato non loquitur secundum veritatem, <cb ed="#B5" n="b"/>
          <!-- 158 b --> sed secundum metaphoram, et assimilavit intellectum motui circuli : est
          quidem hoc peccatum in problematibus, quia contra metaphoras non contingit uti rationibus
          obviantis. Tamen si neque fiat vis hoc modo, peccatum adhuc est : quia intellectus magis
          assimilatur quieti quam motui : et similiter est de syllogismo. Diximus in V Physicorum,
          quod si nos consideremus id in quo quiescitur, tunc id est forma quae intenditur per motum
          totum, et est perfecta, cum motus sit actus imperfectus. Intelligere autem non est
          imperfectus actus, sed perfectus : et similiter syllogismus : et ideo ei in quo quiescitur
          a motu, magis assimilatur. Nihil enim perfectius est in anima quam intelligere secundum
          actum, et considerare per syllogismum : quoniam hoc est perfectius quam potentia
          intelligens, et quam habitu intelligens : et ideo illa operatio beatitudinis pars est, et
          optimum animae intellectivae, admirabiles habens delectationes, quibus nihil est
          contrarium. Et ideo etiam diximus in VII Physicorum, quod in sedendo et quiescendo fit
          anima sciens et prudens.</p>
        <p xml:id="admda-l1t2c7-d1e203">Si autem forte aliquis dicat, quod intellectus est numerus complexus corpori et non
          corpus, tunc sequitur ad minus quod sit virtus operans in corpore, sicut visus in oculo :
          quia virtus complexa ad corpus et proportionata, est sic corpori immixta, quod non
          operatur sine ipso : eo quod ipsa virtus est actus corporis vel partis ejus : et tunc
          intelligere non est beatitudo et felicitas : quia id non est leve, sed est quasi motum ex
          obligatione corporis in quo non est aliquid beatitudinis. Naturae autem est intelligere si
          intellectus est virtus complexa ad corpus. Si enim motus ejus qui est intelligentia vel
          intelligere est extra naturam intellectus, et est a corpore in quo est, tunc laborio<pb ed="#B5" n="159"/> <cb ed="#B5" n="a"/>sa est actio, sicut videre, et audire, et
          operationes quae in organis sunt corporalibus. Laboriosum enim est commisceri corpori in
          operando, neque posse habere operationem a corpore absolutam. Adhuc autem cum anima
          intellectualis secundum Platonem descendat per Capricornum a compare stella, et sit in
          desiderio ejus in corporari, ut dicit, oporteret intellectum fugere incorporationem.
          Melius enim est intellectui non esse cum corpore, ita quod sit immixtus ei et non
          separatam habeat actionem, quam esse cum corpore et incorporatum et immixtum ei in tantum
          quod non agat sine ipso. Et hoc quidem sic esse consuetum est dici, et multis videtur,
          quia etiam notum est quod intellectus nullius corporis est actus, et habet operationem a
          corpore liberrimam.</p>
        <p xml:id="admda-l1t2c7-d1e210">Peccavit autem Plato adhuc, quia cum diceret coelum circulariter moveri, non dedit hujus
          causam manifestam, praecipue cum poneret coelum esse naturae ignis, cujus est recte
          moveri, nisi reflectatur in circulum jussu Dei deorum : et tunc accidit ei circulariter
          moveri et non convenit ei per se, neque etiam animae secundum Platonem substantialiter
          convenit circulariter ferri, sed secundum accidens sic movetur, in quantum aspectus ejus
          qui natura est rectus, in circulum est reflexus. Nec potest dici quod causa motuum animae
          sit corpus, quia anima ponitur movere et magis causare motum in corpore, quam e contrario.
          Igitur ex omnibus his quae dicta sunt animam male dici esse moventem se circulariter, et
          per hoc movere corpus. Adhuc Plato non assignavit aliquam causam, quare melius dicitur et
          magis congruit Deum deorum animam sic fecisse ut moveretur, quam ut quiesceret. Nec
          assignavit causam quare melius est ipsam circulariter movere seipsam, quam alio motu
          locali : et ideo dictum suum sine causa est, et sine consideratione philosophiae : quia
          Philoso<cb ed="#B5" n="b"/>
          <!-- 159 b -->phorum est causas ostendere eorum quae dicunt.</p>
        <p xml:id="admda-l1t2c7-d1e217">Quoniam autem haec intentio qua quaerimus, qualiter anima a Deo deorum exivit in esse et
          qualis sit in seipsa, utrum quiescens vel mota, magis propria est alteris rationibus quas
          in prima philosophia inducemus, dimittamus eam nunc, et quaeramus physicas opiniones circa
          istas passiones animae et causas. Dicamus igitur et huic opinioni et pluribus aliorum
          opinionibus accidere unum commune inconveniens : et hoc est, quod omnes conveniunt in hoc
          quod anima copulatur corpori sicut motor et actus ejus, et nihil determinant de corpore,
          propter quam scilicet causam et qualium dispositionum corporis sit anima motor et
          actus.</p>
        <p xml:id="admda-l1t2c7-d1e221">Et tamen absque omni dubio videtur hoc esse necessarium : quia non quodlibet agens agit
          in hoc patiens, neque agens in quodlibet patiens : et similiter non quilibet motor movet
          quodcumque mobile, sed propter communicationem quae est proportionem inter hoc agens et
          hoc patiens, illud agit, et hoc patitur, et hoc movet, et illud movetur. Licet autem
          materia et forma non communicent in aliqua alia forma, vel in aliqua alia materia, quae
          sit media inter ea, eo quod non per medium forma jungitur materiae, tamen haec materia
          propter appropriatam privationem quae est in ea, efficitur propria materia hujus formae :
          et similiter hic motor proprius efficitur hujus moti : et haec privatio in essentia est
          idem formae, licet secundum esse sit differens : et in subjecto est idem materiae, licet
          in essentia sit differens. Et horum explanationem perfecimus in primo Physicorum circa
          finem. Similiter autem dicimus animam non per medium uniri corpori : et hoc patet in
          vegetabili. Sed vegetabilis <pb ed="#B5" n="160"/> <cb ed="#B5" n="a"/> non est medium quo
          sensibilis anima corpori uniatur : quia si esset medium, esset dispositio materiae : et
          adhuc sequeretur necessario ipsum esse accidens in animalibus : et hoc non est verum : sed
          dicimus essentiam animae sensibilis immediate esse conjunctam corpori animalis : sed haec
          essentia habet de se manentes virtutes plurimas, quarum quaedam sunt vegetativae, et
          quaedam sensibiles : et ideo vegetativum est in sensitivo sicut potentia et pars
          potestatis ejus, et non praecedit ipsum dispositio. Eodem autem modo penitus est de
          vegetativo et sensitivo per comparationem ad intellectualem animam in homine : et haec in
          sequentibus demonstrabuntur per rationes necessarias et physicas. Hic autem supponamus
          communicationem esse hujus animae secundum speciem ad hoc corpus, et non ad aliud secundum
          speciem, et hujus animae secundum individuum ad hoc corpus, et non ad aliud secundum
          individuum. Et ideo si esset conjunctio animae ad corpus, vel agentis ad patiens
          contingens, et non essent dispositiones determinantes unum alii, non esset communicatio
          inter unum et aliud.</p>
        <p xml:id="admda-l1t2c7-d1e228">Et ideo videntur quidam loqui de anima ac si sit aequaliter aptatum ei quodlibet corpus.
          Dicunt enim tantum in communi quid sit anima, quod videlicet sit aut sphaera
          indivisibilis, aut numerus movens se, ac si omnis anima omni animae sit ejusdem naturae et
          ejusdem speciei : et nihil dicunt de natura corporis quod susceptibile est animae, quare
          hoc habeat figuram equinam, et hoc humanam. Est ista differentia quam videmus in figura et
          situ organorum et membrorum diversificari in omni animali, ac si ipsi arbitrentur fabulas
          Pythagorae in legibus suis dictas esse veras. Volens enim Pythagoras facere cives colere
          pietatem et justitiam, fabulatus est animas malorum civium exire de uno corpore <cb ed="#B5" n="b"/>
          <!-- 160 b --> in aliud deterioris conditionis, ita quod anima hominis ingredietur corpus
          leonis vel asini. Quod nullo modo fieri potest secundum naturam, quoniam non est
          diversitas in figuris et organis corporis, nisi propter diversitatem animarum : quia
          diversitas materiae est propter diversitatem formae. Sicut enim videmus in artibus
          mechanicis, quod <choice> <orig>quaebet</orig> <reg>quaelibet</reg> </choice> quaerit sua
          propria instrumenta, per quae explet suas operationes, et non potest explere per alia :
          ita est de animabus diversis in specie et numero. Architectonica enim quae struit domos,
          quaerit securim et dolabrum, et non potest perficere opus suum per fistulam, vel alia
          instrumenta alterius artis. Ita est etiam, quod anima leonis quaerit membra leonis sibi,
          per quae et non per alia potest explere operationes suas. Determinatum igitur sit de
          corpore cujuslibet animae, si debeat sciri bene de animarum diversitate : et qui non
          determinat de anima prout exigit hoc corpus vel illud, facit ac si aliquis in artibus
          putet quod architectonica quae est constructiva domus, induat sibi instrumentum tibicinum,
          sicut fistulas et folles, et per illas faciat opus domus.</p>
      </div>
    </body>
  </text>
</TEI>