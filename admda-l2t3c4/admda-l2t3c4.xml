<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT IV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT IV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c4">
        <head xml:id="admda-l2t3c4-Hd1e128">CAPUT IV.</head>
        <head xml:id="admda-l2t3c4-Hd1e131" type="question-title">Et est digressio declarans gradus abstractionis et modum.</head>
        <p xml:id="admda-l2t3c4-d1e134">Antequam nos loquamur de sensibilibus singulariter, oportet nos loqui de sensibili
          generaliter : quia, sicut diximus, objecta priora sunt actibus, et actus potentiis
          secundum rationem : quia de communibus etiam quoad nos prior est speculatio in Physicis,
          eo quod in illis communia confusa sunt in singularibus, et priora quoad nos, debemus prius
          loqui de sensibili in communi. Sed ad faciliorem intellectum eorum quae dicturi sumus,
          faciemus capitulum breve de modo apprehensionis potentiarum apprehensivarum omnium : hoc
          enim perutile erit ad omnium sequentium notitiam faciliorem. Dicimus igitur quod omne
          apprehendere est accipere formam apprehensi, non secundum esse quod habet in eo quod
          apprehenditur, sed secundum quod est intentio ipsius et species, sub qua aliqua sensibilis
          vel intelligibilis notitia apprehensi habetur. Haec autem apprehensio, ut universaliter
          loquendo, quatuor habet gradus. Quorum primus et infimus est, quod abstrahitur et
          separatur forma a materia, sed non ab ejus potentia nec ab ejus appendiciis : et hoc facit
          vis apprehensiva de foris, quae est sensus. Secundus autem gradus est, quod separetur a
          materia et a praesentia materiae, sed non ab appendiciis materiae, sive condicionibus
          materiae : et hanc apprehensionem facit imaginativa potentia, quae etiam singularibus non
          praesentibus retinet formas sensibilium, sed non denudat eas a materiae appendiciis. Dico
          appendicias materiae conditiones et proprietates quas habet subjectum <cb ed="#B5" n="b"/>
          <!-- 237 b --> formae quod est in tali vel tali materia : verbi gratia, talis membrorum
          situs, vel talis color faciei, vel talis aetas, vel talis figura capitis, vel talis locus
          generationis. Haec enim sunt quaedam individuantia formam quae sic sunt in uno individuo
          unius speciei, quod non sunt in alio. Et hac apprehensione Socratem non praesentem
          imaginamur crispum et album, et senem, vel juvenem, et cum longis digitis vel brevibus,
          quorum nullum accidit ei in quantum est homo. Haec igitur est secunda apprehensio. Tertius
          autem gradus apprehensionis est, quo accipimus non tantum sensibilia, sed quasdam
          intentiones quae non imprimuntur sensibus, sed tamen sine sensibus nunquam nobis
          innotescunt, sicut est esse socialem, et amicum, et delectabilem in convictu, et
          affabilem, et his contraria, quae quidem cum sensibus accipimus : et tamen eorum nullum
          sensibus imprimitur. Et tale est quod accipimus hunc esse filium leonis, et esse agnum,
          vel hominem : aliud autem esse lupum, vel leonem, secundum quod substantiales formae
          mediantibus sensibilibus et non separatae ab ipsis, apprehenduntur : et iste gradus
          propinquus est cognitioni, et nunquam est sine aestimatione et collatione. Quartus autem
          et ultimus gradus est, qui apprehendit rerum quidditates denudatas ab omnibus appendiciis
          materiae, nec accipit ipsas cum sensibilium intentionibus, sed potius simplices et
          separatas ab eis : et ista apprehensio solius est intellectus, sicut est intellectus
          hominis per hoc quod convenit omni homini, vel intellectivae substantiae, ut universaliter
          dicatur intellectus quidditatis universalis omnis rei secundum quod est quidditas ipsius,
          et non per hoc quod convenit isti, et non alii, proprium est et singulare, et est aliquid
          de materialibus et individuantibus. Quaecumque autem sunt communia et ita uni sicut alii,
          et eodem modo convenientia, absque dubio sunt ipsa universalia, quae solus accipit
          intellectus. Secundum autem hos gra<pb ed="#B5" n="238"/> <cb ed="#B5" n="a"/>dus
          abstractionis sive separationis distinguentur inferius vires apprehensivae.</p>
        <p xml:id="admda-l2t3c4-d1e145">Adhuc autem notandum est, quod differunt forma rei et intentio rei : forma enim est
          proprie quae informando dat esse actu materiae, et composito ex materia et forma. Intentio
          autem vocatur id per quod significatur res individualiter sive universaliter, secundum
          diversos gradus abstractionis : et haec non dat alicui, nec sensui quando est in ipso, nec
          etiam intellectui quando est in ipso, sed signum facit de re et notitiam : et ideo
          intentio non est pars rei sicut forma, sed potius est species totius notitiae rei : et
          ideo intentio quia abstrahitur de tota re, significatio totius de re praedicatur :
          intentio enim colorati quae est in oculo, totam rem significat <choice> <orig>vec</orig>
          <reg>vel</reg> </choice> notificat, sicut et intentio quae est in imagine particulari non
          praesente. Et hoc est quod dicit egregie <name ref="#Aristotle">Aristoteles</name> in
          secundo libro suo de Anima, quod sensus sunt particularium ; et non dicit quod formae
          alicujus tantum, sed totius particularis, sicut et intellectus est universalium, quod non
          est notitia et species partis, sed totius : et ideo notitiam facit de toto. Non enim per
          visum accipitur notitia coloris tantum, sed colorati, et species ejus in visu species est
          colorati, secundum quod coloratum est, et judicium fit de colorato secundum quod coloratum
          est, et sic est de aliis intentionibus in quocumque gradu abstractionis accipiatur.
          Similiter autem est quando dicitur, quod abstractio fit a materia, intelligitur quod est
          quoddam particulare quod particularitatem habet a materia : hoc enim est primum subjectum
          formae, et per ipsum substat particulare et naturae communi quae abstrahitur universaliter
          ab intellectu, et individuantibus formis, quarum intentiones ab aliis gradibus
          abstrahuntur apprehensionis. Sicut autem in principio Physicorum dictum est, <cb ed="#B5" n="b"/>
          <!-- 238 b --> communis natura aliquando accipitur ut confusa in particularibus et non
          separata ab eis : et tunc scientia talis est singularium sicut et sensus, sicut in
          praehabito capitulo diximus.</p>
      </div>
    </body>
  </text>
</TEI>