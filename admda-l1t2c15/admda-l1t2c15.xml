<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t2c15">
        <head xml:id="admda-l1t2c15-Hd1e128">CAPUT XV.</head>
        <head xml:id="admda-l1t2c15-Hd1e131" type="question-title">Utrum anima diversa agat per unam substantiam et diversas
          potentias, vel per plures substantias et plures potentias : in quo etiam habetur utrum
          vegetabilis et sensibilis et rationalis una sit substantia in homine.</head>
        <p xml:id="admda-l1t2c15-d1e134">His autem habitis, satis secundum Antiquos patet qualiter illi de substantia animae
          determinaverunt. Diximus autem in principio prooemii, quod non solum quaerenda est animae
          substantia, sed etiam de partibus animae oportet habere quaestionem : et ideo dubitationes
          Antiquorum de partibus hic subinferimus dicentes, quod ea quae sunt in anima tanquam
          partes, Antiqui ad quatuor reduxerunt. Viderunt enim quidquid est unius gene<cb ed="#B5" n="b"/>
          <!-- 182 b -->ris, ab aliqua natura una principium sumere, et omne quod cognitivum est in
          anima, ad unum primum principium cognitionis reduxerunt : et illi primo principio dederunt
          cognoscere per intellectum, et sentire, et opinari, eo quod quodlibet illorum, sicut
          diximus, communicat et participat cognitivum aliquid per naturam et habet potentiam
          passivam ad ea quae cognoscit. Adhuc autem in anima viderunt esse concupiscere per sensum
          rei convenientis vel disconvenientis et deliberare per rationem regentem voluntatem, et
          omnino et universaliter appetitum qui communis est et vegetabili et sensibili et rationali
          animae : et cum concesserint ista esse secundum motum factum ab anima, et sic inesse
          secundum potentiam activam vel formalem, et ideo ad principium cognitionis non posse
          reduci, et ideo ista inesse animae secundum diversas naturas et principia videbantur.
          Adhuc autem viderunt quod motus secundum locum est ab anima in animalibus, et conjecerunt
          inter omnia moventia perfectius esse id quod movet secundum locum : appetitum autem esse
          imperfectum in quantum appetit : et ideo existimaverunt motivum secundum locum secundum
          eamdem naturam convenire animae, per quam convenit ei esse cognitivum vel appetitivum : et
          ideo haec tria secundum tres naturas animae dixerunt inesse. Ulterius autem procedentes
          invenerunt in anima augmentativum et juventutem et senectutem et decrementum, et hoc
          semper agere per calorem naturalem qui est virtus corporea, et in hoc differre a physicis
          : et ideo iterum hoc existimaverunt causari ab aliquo speciali principio. Et ideo
          quaerendum, utrum toti animae insit secundum unam et eamdem naturam et essentiam
          unumquodque istorum, ita quod eodem aliquo omnia haec praedicta facimus, et omnibus
          praedictis si una natura et essentia sunt, et intelligimus, et sentimus, et facimus, et
          patimur aliorum <pb ed="#B5" n="183"/> <cb ed="#B5" n="a"/> unumquodque, ita quod possumus
          dicere, quod vegetativo intelligimus, et movemur secundum locum et alia facimus, et
          intellectu augemur et movemur secundum locum et sentimus et reliqua facimus, eo quod omnia
          haec unum et idem sunt : et hoc est quaerere utrum diversis essentiis et diversis
          potentiis facimus illa diversa quae dicta sunt, sicut dixit Plato. Est autem intellectivum
          inter duo, quod una essentia et diversis potentiis haec fiunt, vel una potentia et
          diversis essentiis : sed non potest esse hoc ultimum membrum, quia nunquam est una
          potentia diversarum essentiarum. Remanet igitur unum solum medium quod est una essentia
          facere haec omnia per diversas potentias naturales, quae sunt unita in illa essentia.
          Primum autem horum membrorum etiam abjiciemus, eo quod impossibile est una essentia et
          eadem potentia plura facere : quia scimus quod idem eodem modo se habens non facit per se
          diversa. Scimus autem quod anima omnia quae superius enumerata sunt, per se facit et non
          per accidens. Quaeramus igitur de duobus relictis membris solis, utrum scilicet faciat ea
          quae dicta sunt multis naturis et potentiis vel una natura et multis potentiis. Si autem
          pluribus facit essentiis ea quae dicta sunt, tunc quaeramus utrum iste actus qui est
          vivere, conveniat animae secundum aliquod unum praehabitorum, aut secundum plura ex eis,
          aut secundum omnia quatuor enumerata, aut etiam conveniat ei ex aliqua alia causa
          quaecumque sit illa.</p>
        <p xml:id="admda-l1t2c15-d1e145">Dicunt autem quidam et partibilem et partitam esse animam per essentiam et locum, et
          concedunt, quod alio quodam intelligit, et alio concupiscit, cognitivam partem secundum
          suas differentias ponentes in cerebro, concupiscibilem vero ponentes in hepate,
          vegetabilem autem praecipue ponentes in vasis et membris genitalibus, et motivam secundum
          locum <cb ed="#B5" n="b"/>
          <!-- 183 b --> attribuentes posteriori parti cerebri et nuchae, quae <choice>
          <orig>dscendit</orig> <reg>descendit</reg> </choice> per dorsi spondiles, a quibus
          oriuntur nervi motivi. Vivere autem quidam attribuit secundum unam istarum partium quae
          est vegetabilis, sicut Dionysius Philosophus diffiniens vitam dixit, quod est motus
          generis nutribilis naturam assequens. Alii autem, ut Plato dixit, vivere esse secundum
          aliam <choice> <orig>causa</orig> <reg>causam</reg> </choice> quae sita est in corde, et
          influit vitam corpori per arterias super spiritum qui vehit vitam. Alii autem communiter
          dixerunt vitam inesse secundum quamlibet supra dictarum potentiarum. Illi autem qui
          dixerunt animam in eodem corpore esse partitam per diversas essentias, rationes habeant
          vel habebant : quia quaecumque separata inveniuntur loco et subjecto aliquando, secundum
          naturam et essentiam diversa sunt, etiam quando in eodem continente ea inveniuntur.
          Invenimus autem vegetativum sine sensitivo, et motivum secundum locum et sine
          concupiscentia, sicut in plantis. In quibusdam autem invenimus sensitivum sine motivo
          secundum locum, ut in spongia et ostreis et conchilibus quibusdam. Aliquando autem
          invenimus motivum secundum locum absque sensu, sicut in intelligentiis, in quibus etiam
          non est concupiscentia et deliberatio et appetitus, eo quod nullius egent secundum
          naturam. Cum igitur ista sic sint separata per locum et subjectum, constare videtur quod
          supra dictum est, quod sunt diversae essentiae et naturae. Amplius autem quoniam quae in
          corpore sunt secundum diversas differentias temporis, sunt diversa in essentia et natura.
          Est autem primo secundum tempus vegetari et alimento uti quam concupiscere et sentire et
          movere secundum locum : et prius est concupiscere, quam movere secundum locum motu
          procedente de loco ad locum : et prius sunt istud quam intelligere : ergo ista omnia
          differentiam videntur habere in esse et natura. Amplius quaecumque in diversis et
          diversarum commixtionum corporibus subjecta sua quaerunt, diversa <pb ed="#B5" n="184"/>
          <cb ed="#B5" n="a"/> sunt in esse et natura : quoniam sicut se habet susceptibile ad
          susceptibilem, ita se habet perfectio suscepta unius ad perfectionem susceptam ab altero.
          Sic autem se habent superius inductae animae : eo quod una in cerebro, altera in hepate,
          et tertia in alterius modi esse mixtionis et compositionis membro habet suscipi : igitur
          ipsae sunt diversae in esse et substantia et natura.</p>
        <p xml:id="admda-l1t2c15-d1e175">Haec autem quae dicta sunt, induxit primum Pythagoras : et in tantum praebuit eis
          assensum, quod diversa animalia dixit congregata in uno animali, ita quod dixit hepar esse
          animal, et matricem aliud animal, et cor aliud animal principale inter illa, et cerebrum
          obtinere locum sublimis et coelestis animalis. Et postea veniens Plato correxit errores in
          parte et non in toto : dixit enim haec omnia diversas esse substantias secundum situm et
          esse, sed tamen unam animam, et ideo constituere unum animal : eo quod conveniant omnia in
          animando. Animatum enim anima perfecta dicitur habere cognitionem et appetitum et motum et
          vegetationem : propter quod dixit Plato quod nisi haec dividuntur, licet sint substantiae
          diversae, tamen non sunt nisi pars animae : quia non animant rem secundum perfectum modum
          animationis, qui est, ut ipse dixit, ex hoc quod alicui conveniant omnia illa quibus
          animatum differt ab animato.</p>
        <p xml:id="admda-l1t2c15-d1e179">Et hunc errorem hucusque in diem sequuntur quidam Latinorum Philosophorum, praecipue in
          sensibili, vegetabili, et rationabili, qui dicunt esse diversas substantias et unam animam
          in corpore hominis, adducentes quod <name ref="#Aristotle">Aristoteles</name> videtur
          dicere in sextodecimo librorum suorum de Animalibus, ubi dicit quod non est vivum et
          animal simul, neque est vivum et homo simul, et quod cibativa anima prius inest quam
          sensitiva, et alia hujusmodi. Adducunt autem simile <cb ed="#B5" n="b"/>
          <!-- 184 b --> per quod suadere volunt diversas substantias habere unam rationem animae in
          animando. Dicunt enim diversae naturae esse luminaria coeli, et in diversis locis et tamen
          radios et lumina eorum uniri ad unam mundi illuminationem, qua universa materia
          generabilium et corruptibilium movetur. Idem autem asserunt in luminibus diversarum
          candelarum in illuminatione domus. Similiter autem alia quaedam inducunt probabilitatem
          habentia in superficie apud imperitum et insanum vulgus : sed fortiora quae hic efficere
          videntur, sunt quae nos hic induximus.</p>
        <p xml:id="admda-l1t2c15-d1e189">Faciamus autem quaestionem contra omnes istos Doctores. Constat enim quod homo unum est
          in natura, et una substantia composita, in quo tamen omnia sunt quae superius induximus :
          huic autem intellectus et sensus et appetitus et motivum secundum locum est et
          augmentativum. Sic autem et asinus est unum, et hoc aliquid in natura, in quo sunt omnia
          praedicta praeter intellectum. Unum autem quod est hoc aliquid natura fit unum a pluribus
          ut plura sunt. Oportet ergo quod illa sint unita. Quaeramus ergo ab istis, quis continet
          et unit animam, si ipsa de natura sua apta nata est esse partibilis et partita et unum
          faciat ? Et non potest dici quod uniens illa sit corpus, quia corpus non continet et unit
          animam, sed e converso anima est quae unit et haec continet corpus : cujus signum est,
          quia anima egrediente per mortem de corpore, statim incipit deperdere unionem et
          continuitatem suam : tunc enim primo exspirat ex ipsa calidum, quod secum ad superficiem
          educit continuans humidum, sic marcescit et dissolvitur corpus, sicut diximus in quarto
          Meteororum. Igitur non unitur ut faciant unum ex hoc quod continentur in corpore duo, sed
          potius unum aliquid erit quod continet corpus : uniuntur igitur in aliquo incorporeo. <pb ed="#B5" n="185"/> <cb ed="#B5" n="a"/> Quaeramus utrum illud sit accidens, aut substantia
          ? Et si ipsum est accidens, sive forma accidentalis, tunc accidens unit substantiam : et
          hoc est maximum inconveniens : quia nulla multitudo substantiarum refertur ad accidens,
          sed omnis accidentium multitudo refertur ad substantiam sicut ad uniens. Adhuc autem illud
          accidens aut erit communiter accidens, aut erit accidens inseparabile. Et siquidem
          communiter accidens, tunc poterunt esse sine illo. Ponamus igitur quod sint sine illo : et
          nihil accidit inconveniens. Quando autem sunt sine illo, tunc sunt plura ut plura. Igitur
          plura ut plura constituunt unum in natura : et hoc non est intelligibile. Si autem
          accidens est inseparabile ab eis, tunc nunquam continget ea separari, quod ad sensum est
          falsum : quia saepe ista in diversis inveniuntur subjectis. Adhuc si unum sint in
          accidente, tunc causa faciens unum aliquid quod est homo vel leo, est accidens : homo
          igitur et leo et caetera animalia non sunt unum substantialiter, sed accidentaliter, quod
          ridiculo dignum est.</p>
        <p xml:id="admda-l1t2c15-d1e196">Si autem detur, ut Aristoteli placet, quod uniens ea quae sunt in uno corpore, sit forma
          substantialis quae sit altera a substantia ipsorum : tunc sequitur illud uniens magis esse
          animam quam ista, quia in hoc solo differt anima ab alia forma naturali, quod ipsa una in
          se existens per diversas potentias agit diversa in eo cujus ipsa est perfectio. Itaque
          illorum quodlibet agit per se. Caeterae autem formae naturales essentialiter et per se non
          faciunt nisi unum sicut calor calefacit, et frigus frigefacit. De illo autem uniente ea
          quae supra commemorata sunt, quaeremus iterum utrum sit multarum partium non unitarum, aut
          simpliciter substantia una ? Et siquidem est diversarum partium, oportebit et ipsum habere
          uniens aliquid : et de illo iterum quaeremus ut prius, et procedet hoc in infinitum, nisi
          stetur in <cb ed="#B5" n="b"/>
          <!-- 185 b --> aliquo uno quod non est diversarum partium. Si autem statur in aliquo uno
          tali, tunc necesse est dicere, quod mox sine altero aliquo uniente una est substantia quae
          est anima, quae unit in se diversas potentias, quae sunt supra commemoratae : quia melius
          est mox fieri per unum, quam per aliud. Praeterea substantia magis unit proprietates, quam
          aliquod aliud posterius substantia sumptum. Adhuc autem quia tales potentiae quae sunt
          quasi proprietates animae quibus praeparatur ad agendum et patiendum, fiunt immediate de
          ipsis essentialibus. Et ideo istis tribus de causis oportet dicere, quod mox ipsa
          substantia animae uniuntur, et non aliquo alio. Illud autem uniens cum non possit esse
          multipartium, ut habitum est, oportet esse unum secundum substantiam. Una igitur est
          substantia, in qua uniuntur omnia haec sicut proprietates naturales quae potentiae
          naturales vocantur.</p>
        <p xml:id="admda-l1t2c15-d1e203">Et secundum hoc facile respondetur his quae pro se induxerunt Pythagorici. Quoniam anima
          tripliciter potest considerari. Uno quidem modo ut genus, alio ut anima, et tertio ut
          naturalis potentia animae. Si enim anima accipiatur ut genus, praedicabilis est de
          animabus particularibus quae sunt vegetativa plantarum, et sensitiva brutorum, et
          rationalis anima hominum. Si autem accipiatur ut anima, tunc perfectio erit animati
          corporis, et tunc secundum differentiam in specie vel in genere vel individuo ipsorum
          animatorum differt anima ab anima specie vel in genere vel individuo : et ideo tota
          hominis anima specie differt ab anima bruti : et nulla potentia est unius, quae non specie
          differat a potentia alterius : visus enim hominis et visus asini specie differunt, non
          quidem specie ipsius visibilis, quia hoc idem esse potest : sed specie pupillae et
          virtutis visivae perficientis visum : et sic est de aliis viribus. Et hoc probatur
          necessario ex hoc, quia sicut est in tota anima ad totum corpus, ita est in partibus
          animae comparatae ad partes corporis : tota autem anima est species et <pb ed="#B5" n="186"/> <cb ed="#B5" n="a"/> forma diversum esse specie et ratione dans homini ab
          animali bruti : sic igitur erit etiam in omnibus partibus ejus. Amplius a differentibus
          specie substantialibus impossibile est potentias naturales ejusdem speciei causari. Sunt
          autem differentia specie substantialia in homine et bruto. Proprietates igitur fluentes ab
          ipsis specie erunt diversae : et hoc quidem necessarium est.</p>
        <p xml:id="admda-l1t2c15-d1e210">Sed multi circa hoc errant, et eorum occasio, quod vident objecta esse eadem, et haec
          inferre passiones potentiis diversorum animalium specie. Quae autem nata sunt inferre
          passiones cum sint eadem, sunt sua passiva eadem specie : sed sua passiva sunt oculi, vel
          aures animalium specie differentium : videntur ergo potentiae diversorum animalium specie,
          esse eadem specie. Isti autem tales non sufficienter persuasi sunt signo. Quoniam nos
          videmus, quod idem numero calidum ignis infert passiones diversis genere et specie, sicut
          lapidi, et ligno, et animali : et tamen non propter hoc illa sunt eadem genere et specie.
          Tales enim passiones inferunt non secundum convenientiam vel differentiam in specie et
          genere, quae differentiae sunt secundum formam, sed potius secundum communicationem in
          materia, quod ea quae communicationem habent in materia transmutabili, ad invicem agunt,
          et patiuntur ab invicem et ab eisdem activis : haec autem communicatio nihil omnino facit
          ad convenientiam vel differentiam in genere vel specie vel numero secundum formam, sed
          potius secundum materiam. Et ideo quia bos idem visibile suscipit quod suscipit homo, hoc
          ideo est, quia oculus bovis componitur ex aqua lucida pura tenente formas sicut oculus
          hominis et non oportet propter hoc quod idem sit medium commixtionis oculi, vel ejusdem
          speciei virtus visiva. Sic ergo consideratur anima ut anima.</p>
        <p xml:id="admda-l1t2c15-d1e213">Hujus autem adhuc sunt duae rationes efficaciter hoc probantes, quarum una est, quod
          scimus organicum corpus esse <cb ed="#B5" n="b"/>
          <!-- 186 b --> perfectum ab anima, ut in sequentibus patebit : et nos videmus diversitatem
          figurarum in omnibus organis diversorum animatorum in specie et genere : ergo etiam ipsae
          vires erunt diversae in specie, quia eadem virtus in specie et genere quaerit organum
          ejusdem figurae quo suam exerceat operationem in specie et genere : et inducendo hoc
          probatur tam in artibus, quae sunt virtutes mechanicae, quam etiam in naturalibus :
          alterius autem figurae sunt organa architecti quam panificis, et alterius figurae sunt
          aures asini quam hominis, et alterius organa plantae quam animalis : et ideo dicentes
          vires diversarum specierum ejusdem speciei, sunt incidentes in errorem Pythagoricorum
          dicentium omnes animas posse ingredi corpus quodlibet, sicut si tectonica instrumenta
          tibicines sibi coaptarent ad fistulandum. Secunda ratio est ab effectu sumpta : quoniam
          nutritiva in ligno nutrimentum alterat ad naturam ligni, et nutritiva in bruto ad carnem
          bruti, et in homine ad speciem carnis hominis. Cum ista igitur differant specie et genere
          quae sic perficiunt, oportet et ipsas virtutes specie et genere differre. Haec igitur
          dicta sint ad confutationem erroris quorundam nostrorum sociorum, qui se dicunt naturas
          scire, et absque dubio nesciunt opiniones et positiones Peripateticorum, sed detinentur
          erroribus Pythagorae et Platonis.</p>
        <p xml:id="admda-l1t2c15-d1e221">Tertia vero animae consideratio est prout comparatur ad suas potestates naturales, quas
          ipsa in eo quod secundum potestatem completam et actum animae habet vitam ab ipsa : et
          secundum hoc una est in homine anima in substantia, et diversa virtutibus cognitivis et
          appetitivis et motivis secundum locum et vegetantibus corpus : et ideo falsum est quod
          illud quod est potentia vegetativa in uno, per locum et substantiam separatur ab ipso. Sed
          id quod est anima vegetativa, quae ut anima non est nisi in plantis, separatur secundum
          esse et locum ab eo quod est anima sensitiva quae est <pb ed="#B5" n="187"/> <cb ed="#B5" n="a"/> in brutis : et ideo quaerit diversum genere corpus in quo sit : quoniam diversae
          in genere et specie formae diversorum sunt in genere et specie corporum formatorum :
          nunquam enim anima vegetabilis est pars animae sensibilis, sed potentia vegetabilis potest
          esse pars animae sensibilis, sic et sensibilis pars est intellectualis animae. Quae autem
          una numero et substantia est anima, diversas habet potestates, sicut superius diximus :
          quoniam in hoc differt anima a forma quae tantum est forma naturalis corporea, quod anima
          potestatibus pluribus plura agit per se, ita quod nullum eorum per accidens, et non agit
          secundum potestatem naturae corporeae, sed ultra terminum naturae elevatur in agendo, eo
          quod anima agit in naturam, et intelligentia in animam, sicut supra diximus : et illarum
          potestatum quaedam viciniores sunt naturae, sicut potestates sensibilis : quaedam autem
          omnino sunt sicut resultatio luminis intelligentiae, sicut potestates rationalis : et ideo
          secundum diversitatem temporis manifestantur in corpore quando formatur : quoniam prius
          manifestantur quaedam opera vegetabilis, et postea quaedam opera sensibilis : et ad
          manifestationem intellectus qui secundum prudentiam dicitur, exigitur experimentum et
          tempus. Anima tamen una est secundum substantiam in omnibus istis potestatibus, licet non
          secundum quamlibet potestatem simul tempore sit actus primus vel secundus : quia actus
          primus est qui potest agere, nec potest impediri quando voluerit, sicut habitus scientiae
          considerat quando voluerit. Et ideo dicit Philosophus, quod non est vivum et animal simul
          intelligens secundum quod est actus completus organi : tunc enim anima inest ut artifex,
          et non sicut actus. Animam enim inesse sicut artificem, est inesse animam secundum quid et
          non simpliciter, hoc est, secundum virtutem <cb ed="#B5" n="b"/>
          <!-- 187 b --> et rectitudinem formativae virtutis, quae format organa : sicut si
          intelligamus speciem domus quae est in mente architecti, egredi de ipso et intrare ligna
          et lapides, et sic formare domum sine manibus architecti. Sic enim adhuc figura domus
          inducta secundum esse differt a specie formante lapides in domum, eo quod species formans
          simplex est et nullius figurae : figura autem inducta non est simplex, cum dicimus speciem
          domus esse in lapidibus et lignis, quae in domus figuram convertuntur. Et sic Philosophus
          vult quod species animae sit in semine formans et figurans organa, quae virtus formativa
          vocatur : et hoc est animam inesse secundum quid, hoc est, secundum speciem et virtutem
          animae quae formativa vocatur : sed non inest secundum quod est actus et substantia
          quaedam animati corporis, nisi in corpore organico completo. Iste est igitur intellectus
          <name ref="#Aristotle">Aristotelis</name>, et nos determinabimus hoc in libro de
          Animalibus : quia per hunc modum ibi <name ref="#Aristotle">Aristoteles</name> explanat
          seipsum, et sui Commentatores, sicut dictum est, exponunt eum. Per hoc igitur patet
          qualiter animae vires adveniunt secundum temporis diversitatem. Si autem dicamus partem
          vegetabilem secundum substantiam alteram esse a sensibili, propter hoc quod diverso
          tempore inducitur ut est actus organi : tunc etiam oportet nos dicere motivam secundum
          locum esse diversam in substantia a sensibili, quia motiva secundum locum diverso tempore
          perficitur ut actus primus vel secundus. Adhuc autem et generativam dicemus alteram a
          nutritiva et augmentativa, eo quod longo tempore post perficitur ad actum. Quod autem
          obiciunt de diversa complexione organorum, Platonis doctrina est, sed erroneum : quoniam
          licet omnia membra sint diversarum complexionum, tamen omnia diriguntur et convertuntur ad
          unum quod est cor, vel id quod est cordis loco : et <pb ed="#B5" n="188"/> <cb ed="#B5" n="a"/> ideo tota corporis diversitas refertur ad unum uniens omnia alia : et sicut se
          habet ad suas partes corpus, ita se habet perfectio corporis ad suas particulares
          potestates : et ideo substantia una est animae, cujus actus est vita cordis, et
          particulares potestates exercet in aliis membris. Sic igitur dicemus totam partium animae
          diversitatem in uno corpore esse unitam aliquo quod est anima.</p>
      </div>
    </body>
  </text>
</TEI>