<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT V. De alimento quod est objectum nutritivae et vegetativae.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT V. De alimento quod est objectum nutritivae et
          vegetativae.</title> <date when="2017-11-11">November 11, 2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t2c5">
        <head xml:id="admda-l2t2c5-Hd1e128">CAPUT V.</head>
        <head xml:id="admda-l2t2c5-Hd1e131" type="quesiton-title">De alimento quod est objectum nutritivae et vegetativae.</head>
        <p xml:id="admda-l2t2c5-d1e134">Quoniam autem haec potentia animae quam vocamus nutritivam, est vegetativa individui et
          generativa per multiplicationem individuorum in specie, oportet nos secundum praedictam
          doctrinam prius loqui de nutrimento. Opere enim quod est alimenti opus, determinatio fit
          circa alias potentias animae vegetabilis : eo quod augmentativa et generativa operationem
          quamdam alimenti recipiunt. Est igitur alimentum quasi objectum unum tribus potentiis
          animae vegetabilis praevium.</p>
        <p xml:id="admda-l2t2c5-d1e137"> <pb ed="#B5" n="221"/> <cb ed="#B5" n="a"/> Primum autem quod de alimento quaerendum
          occurrit, est, utrum alatur contrarium contrario, vel simile simili ? Videtur enim
          quibusdam quod contrarium alatur contrario, sed non omne contrarium alitur a quocumque
          contrario, sed solum illo contrario alitur aliquid contrarium, quando contraria non solum
          generari possibile est ex alterutris, sed etiam augmentari unum ex alio. Multa enim
          generantur contrariorum ex alterutris, non tamen omnia contraria fiunt ex omnibus, sicut
          diximus in primo libro Physicorum. Et eorum quae generantur ex invicem, non omnia augent
          se invicem, sicut quando sanum generatur ex laborante, non augetur, neque alitur unum ex
          alio : et ut universaliter dicatur, cum contraria sint quae sunt potentia et actus ad
          invicem in generibus omnibus, ea quae sunt unius generis contraria, generantur ex invicem,
          sed non augetur neque alitur unum ex alio, nisi sint contraria in genere substantiae
          tantum accepta. In illis enim unum substantialiter potest converti in substantiam alterius
          : et ideo unum potest alere et augere alterum.</p>
        <p xml:id="admda-l2t2c5-d1e144">Sed adhuc observandum est, quod neque illa eodem modo se habent ad invicem, quod scilicet
          utrumque alat reliquum, et e converso : et hoc scimus ex dictis Antiquorum, qui dixerunt
          de simplicibus corporibus, quod aqua alit ignem, et non e converso ignis alit aquam. Et
          licet falsa sit eorum suppositio, tamen verissima ratione fuerunt inducti. Viderunt enim
          quod nihil aliud alit, nisi quod recipit speciem et formam ejus quod alitur ab ipso.
          Humidum autem inter omnia prima solum videbant facile recipere formas et species aliorum
          corporum quae ei imprimuntur : et ideo dixerunt hoc solum esse alimentum. Et haec ratio
          cogit, quod omne alimentum oportet humidum esse secundum actum, licet forte potentia sit
          alterius qualitatis. Viderunt etiam quod omne quod alitur, speciem et formam suam imprimit
          ei <cb ed="#B5" n="b"/>
          <!-- 221 b --> quod alit ipsum. Nihil autem adeo potest esse sigillativum formae suae,
          sicut calidum et siccum : quia calidum penetrat, et siccum retinet acumen quod dat ei
          calidum : et ideo solum ignem nutriri dixerunt. Patet igitur quod licet non verum dixerint
          in hoc quod aqua alat ignem, tamen causa propter quam illud dixerunt, est verissima : et
          ex veritate quae est in dicto eorum isto, accipitur quod non aequaliter se habent
          contraria ad invicem, quorum unum alit, et alterum alitur, quod utrumque scilicet ab
          altero et ali possit et alere reliquum. Alens enim in eo quod est alens, oportet quod sit
          in actu humidum susceptibile formae et speciei ejus quod alitur. Id autem quod alitur, est
          habens virtutem quae formam corporis quod alitur et membrorum ejus sigillat in ipso : et
          ideo indiget instrumento quod est calor naturalis, et aliis virtutibus sibi
          subservientibus, de quibus infra dicemus. Distinctio autem quae est inter alens et id quod
          alitur inter corpora animata, in solis simplicibus deprehenditur, sicut diximus, quod
          ignis alitur et aqua alit : et non ita videtur in compositis : propter quod composita ab
          excellentiis primarum qualitatum sunt remota, et ita non videntur esse in actu humida,
          neque in actu adeo sicca, quod possint ita evidenter habere proprietates alentis et aliti,
          quemadmodum simplicia.</p>
        <p xml:id="admda-l2t2c5-d1e152">Haec autem quae diximus habent dubitationem : eo quod quidam videntes alimentum uniri ei
          quod alitur, nihil autem uniri alii, nisi quod similitudinem habet in forma ad ipsum,
          dicunt non augeri vel ali contrarium contrario, sed potius simile simili. Aliis autem, de
          quibus praediximus, videbatur ali contrarium contrario, tanquam impossibile sit ali simile
          simili. Et pro se inducunt rationem, quod omne alimentum mutatur et decoquitur decoctione
          calidi et humidi : et sic alimen<pb ed="#B5" n="222"/> <cb ed="#B5" n="a"/>tum omne
          mutatur. Mutatio autem omnis, aut est de contrario in contrarium, aut de contrario in
          medium, quod comparatum contrario est contrarium : ergo non alitur nisi contrarium
          contrario.</p>
        <p xml:id="admda-l2t2c5-d1e159">Adhuc autem omne alimentum patitur ab eo quod alitur, et non e converso : contraria autem
          sunt quae patiuntur ab invicem : patitur enim decoctionem et assimilationem, cum omnis
          decoctio sit completio a naturali et proprio calore ex contrajacentibus qualitatibus aut
          passionibus, sicut habitum est in quarto Meteororum. Non tamen patitur id quod alitur ab
          alimento, sicut neque instrumentorum domus aliquid patitur a materia ex qua fit domus, sed
          potius materia patitur et transmutatur ab ipso in domus formam. Ita et alimentum
          transmutatur in formam ejus quod alitur, et non e converso. Instructor autem domus non
          habet mutationem nisi illam quae est ex otio ad agere, sive actus primi ad secundum, sicut
          scientem dicimus mutari quando actu fit considerans : ita etiam animae virtus quae
          nutritiva vocatur, mutatur quando de nutriente secundum potentiam, efficitur nutriens in
          effectu. Et forte hoc nunquam est, quia in talibus virtutibus superius diximus animam
          magis fore actum secundum quam primum, et potius assimilari vigiliae quam somno : forte
          enim semper nutrit, etsi non semper nutrimentum ab extrinseco <choice> <orig>querat</orig>
          <reg>quaerat</reg> </choice> : quia semper aliquid agit circa nutrimentum, aut
          dissolvendo, aut alterando, aut attrahendo, aut uniendo membris. In determinando autem
          istam quaestionem magnam habet differentiam, utrum nutrimentum sit quod ultimo est quando
          unitur membris, aut quod primo quaerit ut nutriat antequam alteretur et assimiletur, aut
          utrumque : quoniam si consideremus nutrimentum secundum actum, hoc est, quod potest
          perficere nutrimenti operationem per <cb ed="#B5" n="b"/>
          <!-- 222 b --> hoc quod movetur ad membra et unitur membris, sine dubio tunc id quod
          ultimo assimilatum est membris, est nutrimentum. Si autem nutrimentum accipiatur secundum
          potentiam, quod scilicet potest per suam substantiam fieri nutrimentum, tunc nutritur
          contrarium contrario : et ideo non coctum adhuc est contrarium, coctum autem simile : et
          ita utrumque praedictorum contingit dicere, et quod contrarium contrario, et quod simile
          simili alitur : et ideo manifestum est quod utrique quodammodo recte et non recte
          dicunt.</p>
        <p xml:id="admda-l2t2c5-d1e175">Quoniam autem, sicut supra ostendimus, nihil alitur proprie quod non habet animam,
          oportet animatum esse corpus quod alitur, et animae potentia in alimentum agere, et non
          virtute elementali simplici. Alimentum igitur animati corporis per se est, et non secundum
          accidens : virtutibus autem elementalibus non attribuitur nisi per accidens, hoc est, in
          quantum sunt instrumenta animae : et sic qualitates elementales sunt concausae et non
          causae <choice> <orig>alimentali</orig> <reg>alimenti</reg> </choice>, sicut supra
          ostendimus.</p>
      </div>
    </body>
  </text>
</TEI>