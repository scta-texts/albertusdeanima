<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t3c12">
        <head xml:id="admda-l3t3c12-Hd1e128">CAPUT XII.</head>
        <head xml:id="admda-l3t3c12-Hd1e131" type="question-title">Quomodo anima est omnia quodammodo quae sunt.</head>
        <p xml:id="admda-l3t3c12-d1e134">Hunc autem ad propositum revertentes dicamus recapitulando dicta de anima quoad potentias
          cognitivas, quod ex his quae dicta sunt, sequitur quod anima quodammodo est omnia. Dico
          quodammodo, quoniam ipsa non est omnia secundum esse materiale, sed secundum esse
          intentionale specierum. Species enim rerum uniuntur animae, sicut receptum unitur
          recipienti, licet haec unitas neque sit proprie subjecti et accidentis, neque materiae et
          formae : large tamen accepto subjecto quod subjectum dicatur id quod quocumque modo
          recipit aliud, a quo non habet esse materiale, sed quo perficitur ad agere secundum
          potentiam naturalem, quod in anima etiam intentiones quae sunt in ea, sunt unum cum
          subjecto. Quod autem sic sit omnia, patet per divisionem : quoniam omnia quae sunt, aut
          sunt sensibilia quae sunt conjuncta cum materia aut sunt intelligibilia sicut separata a
          materia : et anima secundum sensum efficitur idem cum sen<pb ed="#B5" n="389"/> <cb ed="#B5" n="a"/>sibilibus, et secundum intellectum efficitur idem cum intelligibilibus, eo
          modo quo eadem actu dicuntur, quorum idem est actus, licet esse sit differens.</p>
        <p xml:id="admda-l3t3c12-d1e141">Oportet autem quaerere ad hoc demonstrationem : quoniam per partes divisionis inducta
          probatio non est sufficiens. Accipiamus igitur istam propositionem, quod quorum divisio
          est in eodem, ipsa sunt eadem : res autem et anima sunt ejusdem divisionis : ergo anima
          est quodammodo omnis res : secatur enim scientia intellectiva et sensus in ea quae sunt
          res quodammodo : quoniam id quod est dans esse et essentiam totam, est forma universalis
          vel particularis : materia enim non assumitur ad esse conferendum, sed potius ut sit
          subjectum esse et essentiae : et si sine subjecto tali subsistere posset, non quaereretur
          materia a natura, quam aliquid recipiat ab ipsa : esse autem rerum est potentia vel actu
          et separatum a sensibus, vel non separatum : et haec eadem sunt in sensu et intellectu,
          quando haec duo animae, scilicet sensitivum, et scire potens, sunt haec potentia primo, et
          postea sunt haec actu : quoniam sensus primo est, et postea omnia sensibilia : et hujus
          est maxime sensitivum primum quod est sensus communis. Id autem quod scire ponitur post
          intellectum, est potentia omnia scire, et post adeptum intellectum secundum actum sunt
          scita omnia, sicut diximus superius. Cum autem sensitivum et intellectivum sint sicut
          potentia omnia, hoc est necesse fieri altero duorum modorum : aut enim sunt potentia et
          actu ipsae res extra animam, secundum esse materiale, secundum quod dixerunt multi
          Philosophi, de quibus in primo libro fecimus mentionem : aut sunt potentia et actu species
          rerum. Non autem potest esse quod sint ipsae res : non enim hic lapis <cb ed="#B5" n="b"/>
          <!-- 389 b --> demonstratus in esse materiali extra animam, est in anima, sed species
          lapidis est in anima, et anima est species ejus, sicut diximus esse sensum speciem
          sensibilium, et intellectum esse potentia speciem intellectorum. Anima igitur secundum
          sensum et intellectum, est sicut manus quaedam quae est in aliis organis corporis : manus
          enim non est organum uni officio tantum, sed juvat quodlibet organum ad officium suum :
          porrigit enim ori cibum, et expedit pedem, et purgat et deobturat autem, et sic de aliis
          actibus ipsius : et ideo manus est organum organorum, habens figuram et compositionem
          quasi activam ad omne organum : et ita est sensus potentia species sensibilium, et
          intellectus potentia species intelligibilium. Per quem modum hoc sit, superius diximus :
          quoniam sicut necesse est quod manus sit formalior organis, ita necesse est quod primum
          sensitivum sit formalius quam sensibilia, et primus intellectus sit formalior speciebus
          intelligibilibus. Haec autem sufficienter probata sunt in ante habitis.</p>
        <p xml:id="admda-l3t3c12-d1e148">Quoniam nulla omnino sunt sensibilia quae sunt separata a magnitudine corporum : quia
          omnes formae sensibiles sunt formae sibi situm in corporibus determinantes, et in
          majoribus majores, et in minoribus minores : et quia species intelligibiles sunt in
          sensibilibus quocumque modo, sive sint abstractive dicta, sicut mathematica, sive habitus
          et formae et passiones et proprietates ipsorum sensibilium, sicut naturalia et moralia,
          ideo contingit quod nihil omnino sentiens, nunquam aliquod potest addiscere vel scire :
          quoniam, sicut diximus, ante adeptum intellectum, est acceptio scientiae ex <choice>
          <orig>phantasmatibns</orig> <reg>phantasmatibus</reg> </choice> : phantasmata autem non
          habet, nihil omnino accipiens per sensum : et si in toto periret aliquis sensuum, pe<pb ed="#B5" n="390"/> <cb ed="#B5" n="a"/>riret in toto scientia quae de sensibili illius
          sensus deberet elici : cum enim quis speculetur accipiendo scientiam, tunc necesse est
          simul in eo esse phantasmata eo quod phantasmata : intellectuum sunt sicut sensibilia
          sensuum, excepto hoc solo quod phantasmata abstracta a praesentia materiae sunt : sed
          sensibilia exigunt materiam esse praesentem. Est autem phantasia secundum quam phantasma
          in nobis fit, et differt ab affirmatione et negatione : quoniam naturae affirmationis est,
          et naturae negationis est intellectus complectens intelligibilia : et haec complexio est
          aut vera, aut falsa : et ideo forte quaereret aliquis quid differt illud quod primum est
          intellectus complectens particularia per cogitationem ab esse nunc phantasmate in anima :
          principium enim intellectus in nobis est cogitativus : numquid enim ipsa phantasmata non
          sunt alia ab intellectu : constat autem quod non, sed non licet non sint phantasmata cum
          cogitativo intellectu, tamen intellectus cogitativus non est sine phantasmate : et ideo
          etiam in dubium venit, sicut superius diximus, utrum intellectus secundum quod est in
          nobis conjunctus imaginationi et sensui posset aliquid separatum intelligere : intellectus
          enim post mortem constat quod intelligit separata. Et nos diximus in illa quaestione quod
          nobis videbatur : quoniam nobis videtur quod in hac vita continuatur cum agente
          formaliter, et tunc per agentem intelligit separata, quia aliter felicitas contemplativa
          non attingeretur ab homine in hac vita : et hoc est contra omnes Peripateticos, qui dicunt
          quod fiducia contemplativa est ut formam attingere intellectum agentem : est enim, sicut
          diximus superius, respectu status nostri intellectus, scilicet in potentia et in
          perfectione potentia ad actum, et in adeptione : in potentia autem existens nullo modo
          attingit agentem sicut formam, sed dum perficitur, tunc movetur ad conjunctionem cum
          adepto : et tunc quantum habet de intellectu, tantum est conjun<cb ed="#B5" n="b"/>
          <!-- 390 b -->ctus : et quantum caret, tantum non est conjunctus. Habitis autem omnibus
          intellectibus, tunc est conjunctus et vocatur adeptus, et sic sunt differentiae
          intellectus nostri quatuor, quorum primus est possibilis vocatus intellectus, secundus
          autem universaliter agens, et tertius speculativus, et quartus adeptus. Accessus autem ex
          naturae habitudine ad adeptum vocatur subtilitas : et expeditus usus adepti in actu,
          vocatur sollertia : subtilitas autem causatur ex splendore intelligentiae super possibilem
          ex natura : solertia autem est bona dispositio velociter inveniendi causas multas.</p>
      </div>
    </body>
  </text>
</TEI>