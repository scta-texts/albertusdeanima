<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t4c12">
        <head xml:id="admda-l2t4c12-Hd1e128">CAPUT XII.</head>
        <head xml:id="admda-l2t4c12-Hd1e131" type="question-title">Et est digressio declarans qualiter sensus communis est medietas
          omnium sensuum.</head>
        <p xml:id="admda-l2t4c12-d1e134">Forsitan autem objiciet aliquis contra ea quae dicta sunt, dicens quod omne movens
          formale est ad id quod movetur ab ipso : movet autem sensus proprius communem eo modo quo
          ipse movetur a sensibili : non enim esset judicium sensatorum propriorum in sensu communi
          dicente ea altera esse vel eadem, nisi ad ipsum transirent a sensu proprio cui prius
          occurrunt. Videtur igitur sensus communis esse materialior quam proprius. Omne enim
          recipiens recipit secundum potentiam materialem, sicut in antehabitis saepe determinatum
          est : oportet autem quod sensus communis recipiat eadem quibus discernit et judicat :
          recipit autem secunda receptione : videtur igitur materialior esse quam sensus proprius
          qui prima recipit receptione. Adhuc autem si sensus communis omnium propriorum sensuum
          recipit sensata, et nihil recipitur nisi quod habet aliquam communicantiam cum recepto,
          sicut visus qui non recipit nisi colorem propter communicantiam quam habet cum ipso, et
          non recipit sonum, eo quod nullam habet comparationem communicantiae et proportionis ad
          sonum : tunc videtur sensus communis esse compositum quid ex omnibus harmoniis sensuum
          propriorum : est ergo materialior, quia compositior cum omni sensu particulari : et sic
          videtur iterum non esse vera prius inducta solutio. Non enim potest dici, quod sensus
          communis sit communis per modum praedicati communiter de omni sensu proprio : <cb ed="#B5" n="b"/>
          <!-- 312 b --> quia sic esset sensus communis aliquid de ratione sensus proprii, nec
          posset diffiniri sensus proprius, nisi in diffinitione sua poneretur sensus communis,
          sicut hominis diffinitio in se habet animal, quod est praedicatum commune de homine : hoc
          autem non est verum, sicut per se patet cuilibet.</p>
        <p xml:id="admda-l2t4c12-d1e141">Propter hoc dicimus ad hoc et his similia omnia, quod sensus communis est una numero
          forma quae est universalis non ut praedicabile : sed sicut causa formaliter praebens ea
          quae oriuntur ex ipsa : sicut architectonica praebet formam domus. Sicut enim a principio
          diximus, anima est super naturam totam corporis : et ideo imprimit et influit in totam
          naturam corporis suas impressiones et suas vires, absque eo quod imprimatur sibi aliquid a
          natura : et ideo natura non agit in naturam, nisi etiam agatur et patiatur ab ea. Omne
          enim movens physice movetur, eo quod in ordine unum physicum non supponitur alteri physico
          : sed anima cum sit incorporea, agit in naturam, et non patitur ab ipsa natura, sicut
          etiam diximus supra : et ideo primum augens quod est virtus animae, non auget nec
          alteratur augmento : et similiter est in omnibus sicut de primo digerente. Similiter autem
          primum sentiens non quidem tempore sed natura, hoc est in quo prius salvatur tota virtus
          sensitiva, est sensus communis qui est origo sensuum propriorum, ita quod ab ipso
          derivantur sensus proprii, ita quod non e converso constituitur ab eis, nec aliquid sui
          esse habet ab eis. Et quod dicitur, quod sensus proprii movent ipsum, falsum est omnino :
          oportet enim quod sensibile proprium spiritualius et simplicius fiat in sensu communi quam
          sit in proprio : et hanc majorem simplicitatem non dat ei sensus proprius, sed potius
          communis. In ipso enim est spiritus lucidus, qui est et vehiculum et instrumentum ipsius :
          et ille prout est instrumentum sensus communis, confert ei majorem simplicitatem, sicut
          lux coloribus : et in <pb ed="#B5" n="313"/> <cb ed="#B5" n="a"/> tali actu et forma facta
          sensibilia propria pertingunt ad organum sensus communis : et tunc judicat de eis. Nec
          potest dici quod aliquid corporeum omnino conferat eis agere in organum sensus communis :
          eo quod formae corporales sunt ipsa sensata, non separatae ab appendiciis materiae : et
          ideo corporale agens, quod tamen est instrumentum ejus quod est incorporeum, habet quod
          dat eis agere in organum sensus communis, quod formalius est quam organa sensuum
          propriorum : et hoc est quod intendit dicere Augustinus, qui dicit quod corporales formae
          non movent animam, sed potius talibus formis factis in corpore, anima luce sua facit eas
          in ipsa. In tali autem ordine moventium et motorum, id quod ultimo movetur, formalissimum
          est omnium, et primum movens omnium materialissimum : et hoc ideo est, quia in tali ordine
          secundum movens non accipit virtutem motivam a primo movente, sed ab alio quod est aliquid
          ejus quod movetur : sed in his in quibus secundum movens accipit virtutem motivam a priori
          movente, verum est quod ultimum motum est materialissimum omnium, et minus habens
          dignitatis et simplicitatis : cum autem anima rationalis sit supra naturam et infra
          intelligentiam erit, anima sensibilis infra rationem et supra naturam, sicut anima
          vegetabilis infra sensibilem et supra naturam, et ideo ipsa est substantia et for<cb ed="#B5" n="b"/>
          <!-- 313 b -->ma quaedam habens vires multas, quarum quidem ipsa sensibilis vis est
          potentia a generatione perfecta habitu connaturali sibi, qui habitus est inchoatio quaedam
          et harmonia omnium sensibilium formarum, sicut in genere est inchoatio et harmonia omnium
          differentiarum illius generis : et illa potentia sic habitu connaturali perfecta, omnia
          sensibilia habet potestate et actu nullum antequam distinguatur ab eis : et in sensu
          dicitur a Philosopho, quod sensus est species sensibilium, et intelligens species
          intelligibilium. Talis autem forma una simplex praehabens potestate ea quorum ipsa est
          causa, et habet ea actu quando distinguitur ab aliquo illorum. Et per hoc patet solutio
          omnium inductarum dubitationum. Et haec est causa quare Avicebron dixit species sensibiles
          esse in anima, et non acceptas ab extra. Hac etiam de causa dixerunt quidam virtutem
          sensibilem per se esse activam, et nullius speciei esse receptivam : quia non recte
          recipit eas, sed una species quae est habitus potentiae sensitivae, distinguitur ad
          sensibilia quae sunt in organis, sicut distinguitur virtus universalis ad particulare in
          quod agit, et circa quod operatur. De principio igitur et virtute secundum quam dicimus
          animal habere sensum et posse sentire, sit hoc modo determinatum : de aliis autem
          virtutibus quas supra detegimus, sub alterius libri principio inquiremus.</p>
      </div>
    </body>
  </text>
</TEI>