<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT I.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT I.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c1">
        <head xml:id="admda-l2t3c1-Hd1e128">CAPUT I.</head>
        <head xml:id="admda-l2t3c1-Hd1e131" type="question-title">In quo genere potentiae sit potentia sensitiva.</head>
        <p xml:id="admda-l2t3c1-d1e134">Determinatis autem his virtutibus animae vegetabilis, quae sunt actiones secundum quas
          anima operatur, in genere dicamus verba communia de omni sensu : quia secundum sentire
          quod est potentia passiva, operatur anima sensitiva : eo quod secundum tales potentias non
          semper agit : commune enim est quoad nos prius, sicut dictum est in primo Physicorum.
          Primum autem quod de sensu in communi est considerandum, hoc est, cum in genere sit
          potentiae, utrum sit in genere potentiae passivae aut in genere potentiae activae. Et
          dicendum quod est in genere potentiae passivae, eo quod sensus secundum actum accidit in
          ipso moveri organum, et pati a sensibili objecto, quod <cb ed="#B5" n="b"/>
          <!-- 230 b --> formam suam agit in organo sensus : omne enim recipiens est patiens : et
          cum sensus non sentiat nisi recipiens formam sensibilis, oportet quod potentia sensitiva
          sit in genere potentiae passivae : alteratio enim quaedam videtur esse, quando sensus
          recipit formam ejus quod sentitur secundum actum, licet proprie loquendo non sit
          alteratio, sicut inferius ostendemus. Ponunt autem quidam Philosophorum antiquorum non
          fieri passionem nisi similis a simili, et alii dicunt non fieri passionem nisi quando
          contrarium patitur a contrario : quomodo autem ambo ista dicta sunt possibilia et
          impossibilia, dictum est in primo de Generatione et Corruptione, ubi proposuimus rationes
          naturales de ipso agere et pati : in Praedicamentis vero logicas quasdam et communes
          posuimus rationes : et ideo ibi non inquisivimus qualiter simile simili, vel contrarium a
          contrario patiatur.</p>
        <p xml:id="admda-l2t3c1-d1e141">Quod autem sensus sit virtus passiva, sciemus si quaestionem moveamus quaerentem quare
          sensuum non sunt sensus, <pb ed="#B5" n="231"/> <cb ed="#B5" n="a"/> ita quod sensus
          sentiret seipsum : et quare sensus non sentit seipso sine sensibili extra movente sensum,
          cum unitus sit sibi ignis et terra et alia elementa quae sentiuntur : attribuitur enim
          cuilibet sensui aliquod elementum secundum Platonem, quod dominatur in sua compositione,
          sicut in visu ignis, ut dicit Plato : qui enim dicit quod sensus est vis activa, et fit
          sensus extra mittendo, non potest dissolvere quaestionem : vis enim activa ex se perfecta
          est ad agendum, et non indiget aliquo extrinseco : et sic deberet sensus sentire sine
          indigentia alicujus extra. Et si forte dicant Auctores illius sectae quae dicit, quod
          sentimus extra mittentes actiones sensuum, et non intus suscipientes species sensibilium,
          quod non fit actio agentis nisi sensibili et passivo praesente, sicut ignis non calefacit
          nisi sit praesens aliquod calefactibile. Non solvunt, quia sensus est sibi praesens, et
          elementa componentia organa sensus non desunt sensibus : et tunc deberet ad minus sentire
          seipsum, et ignem et terram et caetera quae sunt praesentia sensui : et tamen non
          sentiuntur ista : et ideo non convenit aut contingit unquam solvere hanc quaestionem ei
          qui dicit quod sensus est vis activa. Nulla autem est solutio istius quaestionis vera,
          nisi ea sola, quod sensus cum sit potentia passiva, non est actu sine potentia sensibilis
          extra : ideoque sicut combustibile nunquam actu comburitur, nisi per speciem combustivi
          generatam in ipso : et ideo ipsum combustibile secundum se sine combustivo acceptum, non
          combureretur : si enim sine illo combureretur in actu, oporteret quod combureret seipsum :
          et hoc esset ac si ligna composita facerent per se ignem sine aliquo igne incendente ea in
          actu, et hoc est impossibile : et similiter sensus non potest perfici secundum sentire in
          actu sine praesentia sensibilis, quod agit in ipso formam suam, ut illam sentiat in
          actu.</p>
        <p xml:id="admda-l2t3c1-d1e148">Sicut autem omne potens potentia passiva dicitur dupliciter, ita et sentire dicitur
          dupliciter. Si enim secundum potentiam ante actum attribuatur ei agere, hoc erit potentia
          et non actu : et hoc modo dicimus sentire eum qui forte dormit, qui licet sensum habeat in
          habitu, habet tamen ligatum, eo quod somnus est vinculum sensuum : et ideo remotiorem ab
          actu habet potentiam videndi dormiens, quam ille qui est in obscuro. Et ideo sicut
          dupliciter dicitur videns et audiens, ita dupliciter dicitur universaliter sentiens, hoc
          est, visum habens et non utens, vel auditum habens et non utens : aut jam operans visu et
          auditu, quando habet speciem visibilis et audibilis : et sic universaliter dicitur
          sentiens sensum habens in habitu completo, non tamen habens speciem sensibilis secundum
          actum : et dicitur sentiens habens speciem sensibilis, et hoc est utens sensu et operans
          secundum ipsum.</p>
        <p xml:id="admda-l2t3c1-d1e152">Dicamus igitur in discernendo sensum an sit de genere virtutum activarum vel passivarum,
          et si sit idem numero moveri et pati, et agere et movere : constat enim quod haec magnam
          habent differentiam. Constat enim quod motus est in eo quod movetur et patitur, sicut
          diximus in tertio Physicorum, et est in eo actus quidem, sed imperfectus, eo quod est
          imperfecti actus in potentia secundum quod est in potentia : omnia autem quaecumque
          patiuntur et moventur, ab activo patiuntur et moventur, cum ipsum activum actu sit : et
          ideo moventur, cum ipsum activum actu sit : et ideo movere et agere suum est perfectio seu
          perfecti actio : et haec est magna differentia. Unde etiam ipsum passivum aliquando est
          simile, et aliquando dissimile agenti : quoniam in principio passionis est contrarium :
          sed cum abjicitur forma ejus et inducitur forma agentis in fine passionis, tunc fit simile
          : et hoc est quando jam passum <pb ed="#B5" n="232"/> <cb ed="#B5" n="a"/> et motum est,
          sicut diximus alibi. Et haec differentia ostendit utrum sensus sit potentia passiva vel
          activa : quia nos invenimus ipsum pati et moveri, et aliquando similem, et aliquando
          dissimilem activo, quae non accidunt nisi virtuti passivae.</p>
        <p xml:id="admda-l2t3c1-d1e159">Haec autem doctrina tenenda est pro principio magno, ad destruendam totam sententiam
          eorum qui dicunt sensitivas et intellectivas virtutes esse activas, et non passivas.
          Habent autem quasdam rationes quas pro se inducunt, quae in communi de sensu quatuor sunt
          potiores. Quarum prima est, quia dicunt quod quando duo sic se habent ad invicem, quod
          unum est inferius, et alterum est superius in ordine naturae, si inferius secundum omnes
          suas potentias est activum, oportet etiam quod superius sit activum : quia superioris est
          agere potius quam inferioris : cum igitur in ordine naturae anima sensibilis superior sit
          quam anima vegetabilis, et vegetabilis non habeat nisi potentias activas, non potest
          habere sensibilis nisi potentias activas. Et haec ratio logica est et parum potest.
          Secundo autem cui maxime nituntur, est quod inferioris quod est materiale, est non est
          agere in superius quod est formale magis : est autem sensibilium forma materialis, et
          inferior anima sensibilis. Sensibilis autem est in corpore, et formalior quam <choice>
          <orig>fint</orig> <reg>sint</reg> </choice> formae corporum. Non ergo, ut dicunt, formae
          corporum possunt agere in potentias animae sensibilis : et sic oportet quod potentiae
          animae sensibilis sint activae et non passivae. Tertium autem est, quia vident sensum
          judicare de sensibili, et non decipi in ipso. Judicare autem certa actio quaedam est
          perfectissima : et cum illa sit sensus, dicunt sensum esse potentiam activam. Adhuc autem
          inducunt quarto loco experimenta : quia vident oculos menstruatarum inficere aerem et
          specula, et aliquando oculos etiam intuentium eas : et oculos basilisci spargere venenum,
          eo quod, ut dicunt, visu interficit serpens qui basiliscus vocatur : hoc autem, ut di<cb ed="#B5" n="b"/>
          <!-- 232 b -->cunt, non fit nisi agendo in aerem et in objectum : et ita dicunt sensum
          esse potentiam activam. Sed haec omnia et similia frivola sunt, quoniam demonstrative
          probatum est in praehabitis, sensum esse potentiam passivam et non activam.</p>
        <p xml:id="admda-l2t3c1-d1e175">His autem quae isti inducunt, facile est respondere. Quod enim prius inducunt de
          comparatione sensibilis ad vegetabilem, dici debet in veritate digniorem formam esse
          sensibilem quam vegetabilem, sed non ordinantur penes agere et pati : quia pati sensibilis
          non est, ita quod patiatur a vegetabili anima, sed potius e converso : unde cum alterius
          rationis sit istud pati, et illud agere, penes hoc non ordinantur secundum naturae gradus
          vegetabilis et sensibilis : sed potius penes hoc quod ubicumque est vegetativum in
          sensitivo, quod vegetativum est sicut instrumentum, et sensitivum sicut principalis motor
          et formator. Et hoc patet, quia nutritiva in animalibus convertit cibum in carnem, quae
          medium est in tactu qui est animae sensibilis, et generativa format organa ad sensus apta
          potius quam vegetabili deputata. Quod autem dicunt inferius et materiale non debere agere
          in superius et formale, frivolum est : quia sensibilia non agunt in animam, sed potius in
          organa corporum : et in illa possunt agere. Organa autem sunt animata, et ita provenit
          motus sensibilium usque ad animam. Quod autem dicunt de judicio sensuum, dicendum quod
          nulla virtus est adeo passiva, quin per formam sui activi existentem in ipsa possit agere
          : et sic est de sensu, qui efficitur in actu per formam sensibilis in ipso existentem : et
          ideo tunc agere potest, sicut sciens potest considerare. Quod autem inducunt ultimo, est
          omnino stultum : quia talis actio non est oculi in quantum est sensus in ipso, sed potius
          prout est pars corporis evaporantis : vapor enim resolutus ab oculo, est ille qui inficit,
          et non visus qui est in oculo : sed tamen vapor ille eo quod subtilis est et acutus, magis
          penetrat in corpora clara, sicut in specula et <pb ed="#B5" n="233"/> <cb ed="#B5" n="a"/>
          oculos qui sunt quasi specula animata, quam penetrat in alia corpora. Et haec est causa
          etiam quare oculi citius quam alia membra laeduntur in talium aspectu.</p>
      </div>
    </body>
  </text>
</TEI>