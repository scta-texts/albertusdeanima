<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XIII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XIII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t3c13">
        <head xml:id="admda-l3t3c13-Hd1e128">CAPUT XIII.</head>
        <head xml:id="admda-l3t3c13-Hd1e131" type="question-title">Et est digressio declarans quod anima non moritur morte
          corporis, et quod non fuit ante corpus.</head>
        <p xml:id="admda-l3t3c13-d1e134">His autem omnibus habitis, de facili probatur animam rationalem esse immortalem, et quod
          manet anima separata a corpore, et est ratio demonstrativa : quia omne essentialiter
          separatum a corpore, et quod non communicat corpore per se sed per alium, manet separatum
          a corpore : anima autem rationalis sic separata est, ut patuit ex dictis : ergo ipsa non
          destruitur morte corporis. Amplius autem omnis essentia vel substantia a qua fluunt
          potentiae naturales separatae secundum seipsas et suas operationes, est substantia
          separata. Cujus probatio, quia si per substantiam esset commixta corpori, tunc potentia
          ejus esset potentia commixti, et tunc non esset separata substantia : anima autem est
          hujusmodi substantia, cujus partes potentiales sunt intellectus possibilis et agentis,
          quae sunt partes per seipsas separatae : ergo et ipsa est separata : separatum autem in
          sub<pb ed="#B5" n="391"/> <cb ed="#B5" n="a"/>stantia et actione non destruitur destructo
          corpore : anima ergo rationalis destructo corpore destrui non potest. Superius etiam
          induximus in primo libro <name ref="#Aristotle">Aristotelis</name> quod id est ex
          potentia, per intellectualem naturam determinatum ad esse, est aliquid in natura et in
          entibus mundi : intellectualis autem anima et intellectus de se est determinatum quid ad
          esse, et aliquid per se existens in natura, et incorruptibile tam ex potentia quam ex
          forma intellectuali quae ad esse in natura declaratur vel determinatur. Hoc autem facile
          patet ex omnibus quae de separatione intellectus dicta sunt. <name ref="#Avicenna">Avicenna</name> autem sic probat et dicit : si enim anima dicatur corrumpi, aut dicetur
          corrumpi per se, aut corruptione alterius ex quo pendet secundum esse. Si autem per se
          corrumpatur per se, et tunc antequam corrumpatur, habet potentiam non permanendi in esse.
          Constat autem quod habet existendi actum : aut ergo habet actum existendi, et potentiam
          non essendi secundum idem et in eadem radice, aut non secundum idem sed in alia et alia.
          Si dicatur quod habet secundum idem utrumque, scilicet potentia essendi et non essendi :
          tunc ab eodem erit actus essendi et non essendi potentia : sed potentia non essendi in
          omnibus habentibus potentiam illam, est a essendi erit ab eadem privatione, quod est
          impossibile : quoniam actus essendi erit a divino et optimo, quod est forma ejus quod vere
          est : si autem habet a diversis, tunc oportet quod anima sit composita ex diversis, quorum
          unum sit materia habens in se privationem, et alterum forma : omne autem quod talem habet
          materiam, habet eam tempore ante se : ergo materia ex qua sunt animae, est ante animas,
          sicut materia corporum physicorum est ante ea : et oportet generationem et corruptionem
          animarum esse ad invicem sicut corporum, quod est absurditas maxima. Ex hoc autem patet
          quod in fine primi Coeli et Mundi diximus, quod im<cb ed="#B5" n="b"/>
          <!-- 391 b -->possibile est quod generabile et corruptibile habeat virtutem semper
          essendi, cum habeat virtutem aliquando non essendi, debeat intelligi de hujusmodi generato
          et corrupto quod est compositum : nos enim concedimus animam quodammodo generari, si
          generari dicatur quod incipit esse post non esse, et cum dicimus quod habet virtutem
          semper essendi. Si autem dicatur quod anima corrumpitur corruptione corporis sicut pendens
          ex ipso, tunc dividemus sic dicentes, quod aut pendet ipso sicut simul existens cum ipso,
          aut sicut ex priori, aut sicut ex posteriori. Si autem simul existens, tunc hoc non potest
          esse, nisi altero duorum modorum, quod videlicet ipsa simultas sit essentialis utrique, et
          de ratione animae et corporis, aut quod sit accidentalis eis : sed si essentialiter
          tanquam ens de ratione eorum, tunc anima et corpus essentialiter et secundum suas
          diffinitiones referuntur ad invicem : ergo sunt essentialiter relata, quod falsum est. Si
          autem est accidentalis utrique vel alteri, tunc posito in ipso non esse, non erunt
          dependentia ad invicem, et nihil sequitur impossibile : ergo ex hoc non corrumpetur anima
          corruptione corporis. Si autem pendet tanquam ex posteriori, aut sicut ex priori dicto
          secundum causam, aut dependet ex eo sicut ex priori tempore : tunc erit corpus ante animam
          sicut natura propria, et potentia a qua esse et corrumpi habet : ergo anima rationalis est
          forma organica et actus corporis, quod multipliciter in praehabitis improbatum est. Si
          autem dicatur esse materia corporis sicut ex qua fit anima, hoc est absurdum : quia sic
          anima esset ex materia corporali, quod etiam improbatum est. Nos autem loquimur de anima
          rationali tantum. Si autem dicatur quod pendet ex eo sicut ex priori secundum causam, tunc
          aut erit causa efficiens aut formalis, aut materialis, aut finalis : quia jam ostensum est
          quod non est causa materialis. Si autem pendet ex eo sicut ex causa efficiente, hoc non
          potest esse : quoniam a corpore non efficitur ni<pb ed="#B5" n="392"/> <cb ed="#B5" n="a"/>si virtus corporea, eo quod non agit in quantum est corpus, sed per qualitates activas
          et passivas quae sunt in ipsa. Probatum est autem animam rationalem non esse virtutem in
          corpore, nec aliquid consequens corporis complexionem vel actionem corporalium qualitatum
          : ergo non pendet ex eo sicut ex efficiente. Sed neque pendet ex eo sicut ex forma : quia
          supra multipliciter probatum est in secundo libro de Anima, quod anima est substantia et
          forma corporis, et non e converso. Nec potest dici quod pendet ex eo sicut ex fine : quia
          sic esset corpus propter animam, et non e converso, quod falsum est, sicut ex superius
          habitis constat. Si autem dicatur quod anima pendet ex eo sicut ex posteriori, tunc
          quaeremus utrum pendeat ex eo sicut ex posteriori secundum tempus, aut ex posteriori
          secundum ordinem qui est inter causam et causatum. Et si priori modo ex eo pendere
          dicitur, tunc non destruitur destructione ejus : quoniam divisa in tempore non destruuntur
          sic quod unum destruatur necessario destructione alterius. Et si contingat aliquando unum
          eorum destrui cum alio, hoc accidit casu. Si autem pendet ex corpore sicut ex posteriori
          secundum ordinem causae, tunc sequitur quod non destruitur destructione ejus necessario :
          quia destructo posteriori, non necessario destruitur id quod prius est. Et si contingat
          aliquando, hoc casu accidit. Nos autem talem casam quaerimus destructionis. Licet autem
          hoc sufficienter probatum sit animam non destrui morte corporis, sed post mortem nobilius
          esse accipere : quoniam tunc tota converti habet ad intellectum agentem sicut ad formam,
          et per eum intelligere separata a materia, quod est summum felicitatis ejus : secundum
          naturam tamen ponimus ipsam in corpore incipiente corpore : et hoc probatur ex hoc, quia
          omnis motor suo mobili aptatur, sicut patet ex prius habitis : anima autem motor est
          corpori : sicut enim nulla navi existente nullus ordinatur nauta, ita corpore proprio non
          <cb ed="#B5" n="b"/>
          <!-- 392 b --> existente non potest secundum ordinem esse naturae anima. Demonstrantur
          hujus rationes in principio VIII Physicorum, et ad istud probandum sunt optimae et
          pretiosae : quoniam ibi demonstratum est quod motor non potest esse ante mobile, neque
          post ipsum neque cum ipso, ita quod non moveat, et necesse est hoc esse ita in minori
          mundo sicut et in majori, sicut ibidem dictum est. Constat autem per omnia ante dicta,
          quod animae substantiale est, ita quod per illud diffinitur quod ipsa sit motor corporis :
          et si esset ipsa cum corpore et non ante ipsum, neque post ipsum facta : et sic simul
          demonstratione probatum est propositum, et destructus est error Platonis, qui dixit animas
          ante corpus fuisse ab aeterno in comparibus stellis. Hujus autem modus qualiter anima
          incipit cum corpore et non destruitur cum ipso, habetur ex ante habitis. Constat autem
          quod sunt gradus in entibus et quaedam sunt nobilia, et quaedam minus nobilia, et quod
          nobilius est inter omnia est anima rationalis : oportet igitur quod ipsa maxime sit
          elevata super materiam et simillima causis separatis : oportet igitur quod ipsa sit imago
          causae separatae per essentiam et potentias quasdam, sicut superius diximus. Substantia
          autem talis licet incipiat esse in corpore, quia tamen pendet esse ejus ex causis, nullo
          modo potest interire cum corpore : sed hunc ordinem essentialem non possum exponere
          intelligibiliter, nisi in scientia divina : usque illuc ergo differamus.</p>
      </div>
    </body>
  </text>
</TEI>