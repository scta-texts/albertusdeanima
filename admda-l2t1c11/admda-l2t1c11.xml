<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XI.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XI.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t1c11">
        <head xml:id="admda-l2t1c11-Hd1e128">CAPUT XI.</head>
        <head xml:id="admda-l2t1c11-Hd1e131" type="question-title">Ex quibus partibus componitur anima, et eadem est ratio animae
          et figurae.</head>
        <p xml:id="admda-l2t1c11-d1e134">Oportet autem scire quod partes ejus quod est spirituale, et hujus quod est corporale,
          differunt : quoniam partes corporeae rei componunt aut suam essentiam aut suam
          quantitatem. Et si componunt suam essentiam, tunc sunt sicut materia et forma, aut sicut
          mixta in eo quod mixtum vocamus. Si autem componunt suam quantitatem, tunc sunt tertiae,
          vel mediae, vel quartae, et sic de aliis quantitativis partibus. Et has vocare <choice>
          <orig>consuevi mus</orig> <reg>consuevimus</reg> </choice> integrales, primas autem
          essentia<pb ed="#B5" n="210"/> <cb ed="#B5" n="a"/>les. In spiritualibus autem dicimus,
          quoniam ipsa spiritualia potentiae quaedam sunt, et habent suas partes naturales
          potestates, ex quibus constituitur quoddam universum suae potestatis, sicut apparet in
          urbanitatibus. Cum enim dico regnum, potestatem quamdam dico, quam componunt multae
          potestates particulares, quae tamen omnes fluunt ex regno. Si enim diffiniens regnum
          dicam, quod regnum est monarchia, cujus potestates, leges et ordines vivendi omnibus
          distribuuntur, erit quaedam ejus particularis potestas potentia praesidis qui terrae
          principatur. Alia autem proconsulis, consilio cujus et nutu determinantur judicia et
          sententiae dantur. Alia autem tribuni, et alia ducis exercitus, et alia centurionis
          cohortis unius, et adhuc alia decani, et alia praefecti qui praeficitur ad paucos in lege
          justitiae constituendos : et sic diversae potestates junctae simul efficiunt universum
          quoddam, quod vocatur regnum. Et sic est in omnibus spiritualibus potentiis. In omnibus
          autem potestatibus, semper quidquid potest potentia inferior, potest et superior, sed non
          convertitur : et ideo inferior est semper in superiori secundum omnes suas operationes,
          sed nobilitantur operationes inferioris quando sunt in superiori. Similiter autem est in
          potestatibus causarum naturalium. Quaedam enim illarum sunt semper, et quaedam frequenter,
          et quaedam raro, sicut diximus in secundo Physicorum : et quidquid est potestatis in eo
          quod est raro, exercetur etiam ab eo quod est frequenter, et ab eo quod est semper, sed
          non convertitur. Habet tamen semper aliquid impotentiae et defectus inferior potestas,
          quod non potest referri ad superiorem potestatem : et ideo diximus, quod nobilius
          exercentur operationes inferioris potestatis a superiori quam, ab inferiori potestate.</p>
        <p xml:id="admda-l2t1c11-d1e150">Est autem adhuc notandum in istis potestatibus, quod si superior potestas non uniret in
          se potestatem inferiorem, non dicerentur omnia haec unum re<cb ed="#B5" n="b"/>
          <!-- 210 b -->gnum, nisi sicut acervus lapidum : et idcirco quanto potestas superior est
          simplicior, erit et universalior ad multa exercenda, quae sub illa potestate continentur.
          Omnino autem eodem modo est in anima quae est in potentia vitae in qua omnis potentia
          exercendi opera vitae continetur : et ideo particulares potestates, sicut vegetativum, et
          sensitivum, sunt quidem potentiae naturales ab ipsa fluentes, quae dicuntur proprietates,
          sed tamen inferioris potestatis opus et potentia in superiori nobilius est quam in seipsa
          : unde sensitiva nobilius terminat opera vegetativae, quam ipsa vegetativa sola. Nutritiva
          enim quae facit carnem, nobilius operatur quam illa quae facit lignum. Similiter autem est
          in generativa. Similiter autem est sensitiva intellectiva anima, quod omnes suas
          operationes nobilius participat. Et patet ex hoc jam quod in homine neque tres
          substantiae, sed una substantia simplicior et nobilior aliis : et ideo plures et
          nobiliores ab ea quam ab aliis fluunt potestates : et eaedem potestates quae sunt
          inferiorum, nobilius sunt in ipsa quam in eis : neque sunt istae potentiae non unitae :
          quia sic esset verum quod dixit Plato, quod scilicet quaedam collectio diversa operaretur
          : uniuntur enim semper inferiores in superiori per modum jam assignatum : et ideo
          particulares potestates non sunt partes essentialiter componentes animam, sed potius quae
          determinant suam totam potestatem ad opera vitae distributam per potentias : sicut et
          regnum distribuitur per potestates particulares ad distribuendam vitam, vel continendam et
          exercendam, quae vocatur civilis : et ideo dixerunt antiqui sapientes, quod anima est in
          corpore sicut rex in regno, et oculus est in ipsa sicut aliquis praefectus in potestate
          sibi juncta.</p>
        <p xml:id="admda-l2t1c11-d1e157">Ex his jam patet, quoniam eodem modo jam erit una ratio diffinitiva animae et <pb ed="#B5" n="211"/> <cb ed="#B5" n="a"/> figurae. In figuris enim sic est, quod nulla
          rectilinea invenitur praeter triangulum, et eas quae ipsum sequuntur in specie figurarum :
          et similiter est in animabus, quod nulla est anima praeter vegetativam, et quae sunt post
          ipsam, in ordine animarum : quia sicut figurae habent ordinem quod una est ante, et alia
          post, ita etiam anima vel animae. Simplicior enim linearum est recta : eo quod est unius
          formae tantum, sicut saepe diximus. Et simplicior figurarum est triangulus secundum formam
          figurationis, quia et in lineis est unitae formae, et in superficie : quia secundum formam
          non dividitur in figuram aliam : quia triangulus non dividitur in aliam figuram, quam in
          triangulum. Circulus autem duarum formarum est in convexa et in concava, sicut saepe
          diximus in antehabitis libris nostris. Aliae autem figurae rectilineae, tetragonus,
          pentagonus, sic deinceps, dividuntur in diversas figuras. In figuris igitur est ratio
          quaedam communis quae omnibus convenit, ex qua tamen non scitur quaelibet figura in
          specie, et qualiter una se habet ad aliam : et hoc est ita quod figura est quantitas linea
          vel lineis terminata, vel quod figura est terminatio quanti, si consenserimus quod figura
          est qualitas et non quantitas : hoc enim omni figurae convenit. Ex hac tamen non scitur
          qualiter triangulus est in tetragono secundum potestatem et in aliis figuris : et ideo ex
          illa non perfecte scitur trianguli natura, sed oportet quaerere trianguli propriam
          rationem. Neque propria dicit perfecte figurationis rationem, et ideo necessaria est
          communis. Si enim diffiniens triangulum dicam, triangulus est figura prima elementalis ad
          omnem figuram rectilineam, in qua dividitur omnis figura rectilinea, ex illa diffinitione
          non cognoscam esse figurationis in triangulo, licet cognoscam posse trianguli ad alias
          figuras. Et ideo in scientia figurarum duas diffinitiones oportet inquirere : unam
          communem, et alteram propriam, et neutra sine altera sufficit. Et similiter est <cb ed="#B5" n="b"/>
          <!-- 211 b --> in animae ratione, quod communis ratio est quae omnibus convenit animabus,
          quae est endelechia corporis physici potentia vitam habentis : tamen quia vitae potentia
          non est una in omnibus animabus, sed alia et alia, ideo oportet quaerere secundum
          quamlibet vitae potentiam, aliam et aliam rationem. Et ideo deludendus est qui dicit
          sufficere communem rationem in his et in aliis similibus, quae nullius erit propria ratio
          : et iterum non debemus esse in propria ratione, neglecta ratione communi.</p>
        <p xml:id="admda-l2t1c11-d1e169">Est autem et adhuc alia similitudo inter figuras et animas : sicut enim trigonum est in
          tetragono, et in omnibus aliis figuris, quae sunt communiter post triangulum secundum
          potentiam, ita est vegetativum in sensitivo, sensitivum in intellectivo. Trigonum autem
          est in tetragono potentia, non secundum se : sed si distribuatur tetragonum in ea quae
          potest, potest tunc in operationem trigoni et plus. Quoniam si dividatur lineis
          diagonalibus duabus, faciet quatuor triangulos : et similiter quaecumque figura est
          rectilinea, in tot triangulos dividitur, quot habet angulos, lineis a quolibet angulorum
          ad centrum figurae deductis. Similiter autem quoniam sensitivum distribuitur in potestates
          suas, tunc poterit in opera vegetativi, et amplius, et eodem modo intellectivum poterit in
          opera vegetativi et sensitivi. Tamen quia sicut trigonum non est in tetragono, secundum
          actum trigoni, sed tetragoni : ita neque vegetativum est in sensitivo secundum actum
          vegetativum, sed sensitivum, quod est superior potestas ad ipsum : et ideo ex se potens in
          potestatem inferioris potentiae ad ipsum, ut diximus superius. Propter quod etiam solvitur
          dubium quorundam, utrum, scilicet sensitivum, sit compositum ex vegetativo et quodam alio
          ? Constat enim quod non, sed sensitivum est unum simplex am<pb ed="#B5" n="212"/> <cb ed="#B5" n="a"/>plioris potestatis : et ideo ex sua simplici forma exercere potest
          nobilius opera vegetativi, quam ipsum vegetativum per se solum. Si enim ex illo et alio
          componeretur, qualiter esset forma simplex perficiens animal ? Similiter autem est de
          intellectivo. Neque enim in figuris figura tetragoni est composita, sed simplex : quae
          tamen distributa in ea quae potest, potest in tetragonum et amplius. Similiter autem est
          in omnibus formis consequenter ordinatis sicut causa primaria et secundaria, sicut dicitur
          in libro de Causis de esse, vivere, sentire, et intelligere. Quaelibet enim illarum est
          simplex una essentia, et tamen semper consequens habet potentiam praecedentis vel
          praecedentium omnium, et non influit secunda nisi cum causalitate antecedentium : quia
          vita nulli dat vitam sine esse, neque sensus alicui dat sensum sine vita et esse. Sic et
          intellectus nulli dat intelligere sine esse, vivere, et sentire, in genere mortalium. In
          coelestibus enim intelligere forte est sine sentire : erit tamen de hoc determinandum in
          prima philosophia.</p>
        <p xml:id="admda-l2t1c11-d1e176">Si autem hoc quaeritur, unde habeat consequens forma, quod potest omnium praecedentium
          formarum potestates operari ? Dicendum videtur quod habet a tribus, quorum unum est ipsa
          consequentia ordinis : non enim est consequens, nisi quia exivit a praecedente : et ideo
          potestas praecedentis potest in ea. Alia causa est, quia licet sit consequens secundum
          intellectum, tamen est vicinior secundum esse primae causae. Intellectus enim vicinior est
          primae causae quam sit sensus, et sic habet in se plures bonitates et nobilitates, quibus
          accedit ad conformitatem primae causae, et per illas bonitates plura potest quam aliqua
          alia essentia vel forma. Tertia causa est, quia est immaterialior et simplicior et
          separatior semper consequens quam praecedens, et ideo in plura potest quam antecedens
          ipsam. Dico autem simpliciorem secundum esse et <cb ed="#B5" n="b"/>
          <!-- 212 b --> non secundum rationem, quoniam secundum rationem est e converso : quia
          praecedentes formae cadunt in ejus diffinitione, ideo secundum rationem sunt ante eam et
          simpliciores ea. Et haec tria simul juncta dicunt veram causam, quia unica existens
          sequens in plura potest quam antecedens.</p>
        <p xml:id="admda-l2t1c11-d1e183">Et si forte aliquis objiciat, quod diffiniens et ratione prius est diffinito, et
          simplicius secundum esse et naturam, dicendum quod hoc est verum secundum communem naturam
          quae invenitur in pluribus : sed nos hic vocamus secundum esse simplicius et prius, quod
          in esse simplicius est et prius : et non dubitamus quin intellectus secundum esse
          simplicior sit quam sensus, licet communior natura sit sensus quam intellectus. Haec
          igitur est causa quod nulla istarum formarum composita est, et tamen in plura potest una
          quam alia. Si autem dicatur quod habet potentias naturales in seipsa, et sic componitur ex
          seipsis : dicimus quod hanc solam habet compositionem, sed illa non repugnat simplicitati
          formae. Rectum enim formam dicit in mathematicis : et recto tamen multa accidunt, ut
          propriae passiones ipsius, et potentiae naturales ejus, et tamen simplicitati suae non
          praejudicant : quia sunt post suam essentiam, et fluunt ab ipsa. Ita et ista post esse
          animae sunt et fluunt ab ipsa, et ideo non tollunt ejus simplicitatem. Ex dictis igitur
          patet quod non sufficit assignasse communem animae diffinitionem, nisi propriam secundum
          quamlibet ejus potestatem assignemus, per quam sciantur ea quae accidunt ei secundum
          potestates illas. Oportet igitur scire quae sit uniuscujusque anima, ut quae hominis, et
          quae bestiae, et quae plantae : quia, sicut diximus, sensitivum non est sine vegetativo,
          licet e converso vegetativum a sensitivo separetur, ut in plantis apparet. Iterum autem
          sine tactu non habetur aliquis aliorum sensuum : tactus autem ab aliis separatur, quia
          multa de numero animalium neque visum, neque auditum ne<pb ed="#B5" n="213"/> <cb ed="#B5" n="a"/>que odoratus sensum habent, sed tactum solum, et gustum secundum quod est quidam
          tactus, et cum sensitivo principio vitae.</p>
        <p xml:id="admda-l2t1c11-d1e190">Quaedam etiam habent secundum locum motum, et quaedam non habent ipsum : ultimum autem
          quod est finis et paucorum animalium habent quaedam intellectum, et multa non habent. Homo
          enim solus habet in genere mortalium, nisi secundum Platonicos inveniatur aliquod
          intellectivum mortale homine dignius : et quibuscumque inest intelle<cb ed="#B5" n="b"/>
          <!-- 213 b -->ctus, insunt et antecedentia omnia, sed non convertitur. Quibusdam enim
          inest solus sensus, et quaedam cum hoc habent imaginationem, et quaedam cum his memoriam,
          et quaedam cum his experimentum et artem, sicut homines. De speculativo autem intellectu
          altera ratio est, quia separatus est et magis proprie separatorum quam mortalium. Sed
          tamen in tertio hujus scientiae libro de ipso erit tractandum, et videndum quid et quorum
          sit. Sed ex dictis manifestum est, quod promptissima erit ratio animae qua cognoscitur
          quid est horum unumquodque.</p>
      </div>
    </body>
  </text>
</TEI>