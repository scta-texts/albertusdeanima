<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT III.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT III.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t2c3">
        <head xml:id="admda-l3t2c3-Hd1e128">CAPUT III.</head>
        <head xml:id="admda-l3t2c3-Hd1e131" type="question-title">Et est digressio declarans dubia quae consequuntur ex dictis de
          intellectu possibili.</head>
        <p xml:id="admda-l3t2c3-d1e134">Expedire autem nobis videtur dubia primus tangere, et postea videre solutiones
          Peripateticorum posteriorum in solutione eorum : quia tunc congruentius ostendetur quod
          nobis verum esse videtur. Dubia autem quae oriuntur ex dictis istis, insurgunt ex quatuor
          quae Aristote<pb ed="#B5" n="333"/> <cb ed="#B5" n="a"/>les dicit de intellectus
          possibilis natura, ex quibus determinat talem, qualis dicta est fore naturam ejus. Et in
          his quatuor necesse est ut omnis homo consideret, qui non adversus veritatem vult
          protervire. Unum autem de quatuor est, quod intellectus possibilis immixtus est, hoc est,
          non mixtus corpori alicui. Secundum autem est, quod ipse est separatus. Tertium autem, est
          quod est impassibilis, licet sit receptivus intelligibilium. Quartum autem, quod non est
          hoc <choice> <orig>aliquid,</orig> <reg>aliquid.</reg> </choice> Quare autem sit immixtus,
          jam dictum est satis quantum spectat ad hanc intentionem, Separatus autem est ab
          intelligibilibus, et in seipso. Ab intelligibilibus quidem ut sit susceptivum omnium eorum
          : quod non esset si esset alicui eorum vel pluribus conjunctus, sicut patet ex dictis ; et
          ideo ex his duobus concluditur, quod ipse est potentia omnia intelligibilia tanquam omnium
          susceptibilis. Quod autem susceptibile est omnium, nihil habens eorum hoc aliquid non est
          specificatum in natura in aliquod ens mundi, et sic ex his tribus sequitur quod non est
          hoc aliquid nec aliqua natura, nisi illa quae est similis materiae primae, quae vocatur
          potentia omnia quae sunt, et nihil eorum est actu antequam actualiter illud
          intelligat.</p>
        <p xml:id="admda-l3t2c3-d1e150">Accipiamus igitur dubia quae sequuntur ex primo. Si enim est immixtus et impassibilis et
          intransmutabilis, tunc videtur nunquam fieri eorum aliquid quae sunt secundum esse hoc
          modo aeternum quo intransmutabile est aeternum : ergo non fit aliquod intelligibile : et
          sic intellectus speculativus in eo non est factus. Amplius in quo omnino nihil fit, illud
          non est potentia quae praecedat actum : est autem talis omnino intransmutabilis
          intellectus possibilis : igitur omnino nihil fit nec est factum aliquid in ipso : et sic
          intellectus speculativus omnino non est factus. Adhuc autem agens intellectus <cb ed="#B5" n="b"/>
          <!-- 333 b --> magis est intransmutabilis quam possibilis : et sic uterque intellectus,
          tam agens scilicet quam possibilis, sunt hoc modo aeterni, sicut sunt aeterna necessaria
          et intransmutabilia : quandocumque autem agens est necessarium et non factum agens, sed
          semper agens, et passivum est necessarium et intransmutabile, tunc etiam factum ab agente
          in eo quod patitur, est semper et intransmutabile : ergo speculativus intellectus qui fit
          ab agente intellectu, in eo qui vocatur possibilis, semper est et nunquam factus : ut
          videtur tali factione quae sit terminus ejus, quod est fieri, et quam praecedat potentia
          secundum generationem et tempus. Et has dubitationes de hoc verbo eliciunt Theophrastus et
          Themistius.</p>
        <p xml:id="admda-l3t2c3-d1e157">Separatus autem potentia ab omnibus Peripateticis intellectus possibilis, secundum quod
          separatum duo importa, quorum unum est, sicut separatum dicimus denudatum esse a
          specificantibus et individuantibus, sicut prima universalia dicimus fore separata.
          Secundum autem est, sicut dicimus separatum id quod est potentia aliquid antequam habeat
          illud. Plato autem tertium modum separati posuit, secundum quem separata dicimus quae sunt
          divisa subjecto et loco : et hoc modo intellectivam animam separabat a sensitiva et motiva
          secundum locum et vegetativa : sed hoc modo non curarunt loqui de separato Peripatetici,
          quod certum fuit apud eos animam esse substantialiter unam et diversificatam esse secundum
          vires. Ratio autem demonstrativa quae induxit <name ref="#Aristotle">Aristotelem</name>
          intellectum possibilem posuit separatum primo modo separationis, fundatur super duo
          necessaria : quorum unum est, quod omnis cognitio animae secundum congruentiam aliquam
          existit ei : et ideo congruentiam harmonicam oportuit esse sensus ad sensibile, et
          imaginationis ad imaginabile : et sic ergo cognitio universalis erit se<pb ed="#B5" n="334"/> <cb ed="#B5" n="a"/>cundum congruentiam aliquam animae : specificatum autem et
          individuatum non habet aliquam congruentiam ad universale, sed potius oppositionem in modo
          : cum ergo cognitio universalis sit secundum possibilem intellectum, oportet ipsum fore
          separatum hoc modo quo universale est separatum. Secunda autem propositio est, quod certum
          est universale secundum quod universale est, non esse in re : quia quidquid est in re,
          secundum esse in ipsa est : et hoc est divisum et particulare, et non universale, nisi
          secundum potentiam : non ergo est universale nisi prout est in anima : per esse ergo quo
          est in anima, oportet ipsum esse universale : hoc autem esse habere non potest in
          conjuncto subjecto, sed separato tantum : ergo erit ejus subjectum separatum.</p>
        <p xml:id="admda-l3t2c3-d1e168">Huic autem adhuc duas adjungemus rationes : unam quidem Averrois, et alteram <name ref="#Avicenna">Avicenna</name>e. Averrois quidem est ista : quoniam si intellectus
          possibilis non esset separatus a materia et appendiciis materiae, tunc esset aut forma
          corporis, aut forma operans organice in corpore : et quocumque modo diceretur, sequitur
          quod id quod foret in ipso, individuaretur per ipsum, sicut quaelibet forma individuatur
          per suum subjectum individuum : et sic universale non esset in ipso, sed particulare :
          particulare autem non nisi secundum potentiam est intelligibile : sequeretur ergo quod
          actu intellectum ab ipso non esset, nisi secundum potentiam intellectum, quod est
          impossibile : ergo impossibile est intellectum possibilem non esse denudatum a materia et
          appendiciis materiae.</p>
        <p xml:id="admda-l3t2c3-d1e174"> <name ref="#Avicenna">Avicenna</name> autem fortius id conatur probare dicens, quod id
          quod est universale, oportet quod sit alicujus et in aliquo. Dico autem alicujus, quoniam
          est illius de quo praedicatur : et est in aliquo, quoniam est in intellectu. Aut igitur
          quod est universale habet ab ipsa re cujus est universale, aut habet ab eo in quo est. Si
          autem habet ab eo cujus est, hoc est, a <cb ed="#B5" n="b"/>
          <!-- 334 b --> re : ergo universale prout est ab ipsa re sumptum, actu est universale :
          sed actu esse aliquid non indiget agente ut agat universale sibi prout est rei universale
          de qua praedicatur, per se ipsum potest agere et movere intellectum possibilem, et
          perficere ipsum : ergo ad hoc quod agat, non indiget intellectu agente, quod est contra
          omnes Peripateticos est : quia omnes illi posuerunt intellectum agentem concorditer, licet
          eorum quidam negaverunt intellectum possibilem, sicut patebit in sequentibus : non ergo
          universale quod universale sit, ab ipsa re habet de qua praedicatur. Adhuc autem
          universale prout est in re, non est nisi potentia universale ; si ergo a re ipsa habet
          quod esset actu universale, oportet quod idem per se esset in potentia et in actu : quod
          impossibile est, quoniam id quod est in potentia, non fit in actu nisi per id quod est in
          actu : relinquitur ergo quod habeat esse universale in actu per intellectum in quo est :
          et ideo oportet intellectum esse separatum et universalem, quia aliter individuaretur id
          quod est in ipso : separatum igitur dicitur, sicut diximus prius, sicut potentia ab actu
          quando nihil eorum est quae aptus est intelligere : et haec separatio similis est
          separationi qua dicimus tabellam rasam et bene planatam et praeparatam esse separatam ab
          omnibus his quae pingi in ipsa et scribi possunt, et ideo habilem ad omnis scripturae et
          picturae receptionem. Istos duos modos separationis omnes Peripatetici concorditer
          intellectui possibili et animae rationali attribuerunt. Stoicorum autem philosophia via
          hac non incessit : sed de hac minus curamus, quia non quaerimus hic dicere nisi tantum
          Peripateticorum opinionem : de aliis autem, Deo glorioso favente, in prima philosophia
          <choice> <orig>diceptabimus</orig> <reg>disceptabimus</reg> </choice>. Istis ergo
          rationibus et causis possibilis vocatus intellectus, impassibilis et immixtus et separatus
          vocatus est.</p>
        <p xml:id="admda-l3t2c3-d1e193">Ex his autem sequitur quartum quod ei attribuitur, quod scilicet non sit hoc aliquid
          unum, sicut determinatum est, et <pb ed="#B5" n="335"/> <cb ed="#B5" n="a"/> unum ens in
          natura : quod enim est hoc aliquid, nullo modo potest esse separatum, cum ipsum in sua
          compositione jam habeat materiam per quam particularizatur et individuatur forma ejus, et
          habet formam et est hoc aliquid, et non potest esse ab illa forma separatum. Haec igitur
          quatuor sunt quae intellectui possibili attribuuntur.</p>
        <p xml:id="admda-l3t2c3-d1e200">Et videtur sequi ex isto, quod intellectus possibilis est unus numero in omnibus
          hominibus qui sunt, qui fuerunt, et erunt : separatum enim praedicto modo non habet
          aliquid in se, per quod efficiatur istius vel illius, cum separatum non individuatur :
          denudatur autem a materia et individuantibus sit separatum, et intellectus possibilis
          secundum id quod est, et sic ergo separatus : erit ergo unicus in omnibus quorum dicitur
          esse intellectus. Adhuc autem id quod in natura sua commune est, non efficitur proprium
          nisi per aliquid proprium sibi adjunctum : sed simpliciter separato nihil est adjunctum de
          propriis : ergo simpliciter denudatum nunquam efficitur proprium : est autem intellectus
          possibilis secundum id quod est simpliciter denudatum quid : nunquam igitur efficitur
          proprius : erit ergo unus communis omnibus, et nulli de se proprius. Hoc autem deliramento
          videtur esse simile : quoniam quod est unum in omnibus, unicam habet perfectionem :
          scientia autem perfectio est intellectus possibilis : in quocumque ergo accipiat scientiam
          in omnibus habebit eam : et sic sequitur quod me acquirente scientiam aliquam, omnis homo
          habebit et acquiret eamdem : quod experimento falsum esse probatur, quod philosophia
          habita a multis non ob hoc alii sciverunt eamdem.</p>
        <p xml:id="admda-l3t2c3-d1e203">Est autem adhuc dubium in his dictis : quia si separatus esse dicatur intellectus
          possibilis sicut potentia ab actu sicut praeparata tabula a picturis : tunc non videtur
          habere relationem et proportionem ad intelligibilia nisi sicut materia ad formas : quorum
          autem una est ratio et proportio <cb ed="#B5" n="b"/>
          <!-- 335 b --> potentiae passivae et receptivae, ipsa sunt eadem : et sic igitur videtur
          non esse differentia aliqua inter primam materiam et intellectum possibilem : et haec est
          objectio Theophrasti contra <name ref="#Aristotle">Aristotelis</name> positionem.</p>
        <p xml:id="admda-l3t2c3-d1e213">Redeunt igitur omnia ista dubia difficilia ad tria problemata, quorum primum est,
          qualiter hic simul verificentur de intellectu possibili, quod sit impassibilis et
          intransmutabilis, et tamen sit in potentia susceptiva perfectionis et suscipiat eam ab
          agente movente ipsum. Secundum autem est, qualiter haec stent simul, quod ipse sit ab omni
          individuante omnino denudatus : et tamen unusquisque homo habeat suum intellectum
          proprium. Et tertium, qualiter haec simul verificentur, quod ipse sit quod est, et sic
          vocatur possibilis ad omnia quae sunt, et tamen non sit materia prima. His autem dubiis
          primo <choice> <orig>vulumus</orig> <reg>volumus</reg> </choice> aptare responsionem
          Philosophorum quorumdam, et postea adjungere quod nobis videtur dicendum de his.
          Conveniunt autem omnes Peripatetici in hoc quod <name ref="#Aristotle">Aristoteles</name>
          verum dixit : quia dicunt quod natura hunc hominem posuit quasi regulam veritatis, in quo
          <choice> <orig>summan</orig> <reg>summam</reg> </choice> intellectus humani perfectionem
          demonstravit : sed exponunt eum diversimode prout congruit unicuique intentioni.</p>
      </div>
    </body>
  </text>
</TEI>