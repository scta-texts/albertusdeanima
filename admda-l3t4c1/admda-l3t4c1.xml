<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT I.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT I.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t4c1">
        <head xml:id="admda-l3t4c1-Hd1e128">CAPUT I.</head>
        <head xml:id="admda-l3t4c1-Hd1e131" type="question-title">Quae pars animae sit motiva.</head>
        <p xml:id="admda-l3t4c1-d1e134">Quoniam autem, sicut ab initio diximus, anima secundum duas diffinita est potentias,
          quibus animatum videtur differre ab inanimato : dico autem animam quae animalium est, quia
          plantae habent partem partis animae potius quam animam : nam in plantis neutra est illarum
          potentiarum quibus animatum ab inanimato differre videtur : duae autem potentiae sunt,
          discretivum, et motivum secundum locum. Discretio autem in communi dicta est opus tam
          intelligentiae quam sensus, et de utroque istorum jam habitum est. De movente autem
          speculandum est nunc, quid sit animae : et hoc est quaerere, utrum movens in animalibus
          sit una quaedam pars animae, quae separabilis sit ab aliis partibus magnitudine, et
          subjecto sui organi, sicut visus separatur ab auditu, sicut dixit <cb ed="#B5" n="b"/>
          <!-- 394 b --> Plato animam in vires dividi : aut tantum separatur ab aliis tantum ratione
          potentiae, et virtutis, et conveniat cum eis subjecto : aut etiam ipsum sit tota anima, et
          non aliqua pars alicujus animae, sicut dixerunt quidam, quod sicut vegetabilis est una
          tota anima, et sicut sensibilis est una tota anima, ita motivum secundum locum sit una
          tota anima perficiens illud quod movetur secundum locum. Quia autem ex omnibus
          divisionibus his pars vera est, quod sit pars potentialis animae, sicut patet ex
          praehabitis, ideo supposito illo quaerendum est, utrum sit propria quaedam pars separata
          ab his quae consueta sunt dici partes animae. Et quae dicta sunt et determinata sunt a
          nobis, aut est harum aliqua quae sunt determinatae.</p>
        <p xml:id="admda-l3t4c1-d1e141">In hac autem quaestione res quaesita mox ingerit dubitationem, secundum quem modum
          oporteat dicere animae partes, et quot numero. Non enim sunt integrales neque essentiales,
          sicut in praehabitis determinatum, sed sunt actuales sive potentiae partes, in quibus
          inferior semper in suo superiori salvatur. Quot autem <pb ed="#B5" n="395"/> <cb ed="#B5" n="a"/> oportet dicere partes, multum est dubitabile : modo enim quodam infinitae
          videntur. Etsi enim vellemus vocare partes quibus species motorum inferunt passiones,
          infinitae esse videntur : quia tunc multiplicabuntur potentiae passivae secundum formas
          suorum activorum. Et secundum hoc tot erunt appetitus, quot sunt appetibilia, et tot
          sensus, quot sunt sensibilia specie et forma differentia : et hoc procedit in infinitum
          numerum. Et secundum hunc modum quidam Philosophorum determinant et dividunt animam in
          ratiocinativam, et eam quae ab animositate vocatur animativa, quam quidam vocant
          irascibilem : et eam quae ab animositate vocatur animativa, quam Platonici concupiscibilem
          esse dixerunt : hanc enim divisionem secundum solas species objectorum dividunt Platonici,
          et non secundum differentias corporum animatorum. Si autem sufficienter dividunt animam,
          ut jam dictum est, tunc quaelibet species objecti faciet partem animae specialem, et tunc
          erunt partes infinitae : penes enim species objectorum inveniuntur ibi aliae partes, quae
          magis differunt quam tres inductae differentes, sicut in genere boni actualis : et nos
          possumus invenire formas objectorum in diversis generibus existentes : hoc autem evidenter
          ostenditur per hoc quod dividitur anima ab istis in rationalem, et irrationalem, et
          irascibilem, et concupiscibilem. Et est insufficiens divisio, quia partes animae
          principales sumptae sunt secundum diversionem generis animatorum, et illae sunt
          vegetabilis et sensibilis : et licet vegetabilis aliquo modo dici possit irrationalis,
          tamen sensibilis neque rationalis neque irrationalis dici potest : quia, sicut dicetur in
          fine primi Ethicorum, rationalis non est per essentiam, neque irrationalis est : quoniam
          participat aliquo modo ratione, eo quod persuadetur ei ratione et subjacet ordini
          rationis. Idem autem est de phantasia quae ab omnibus dictis altera est : quoniam
          rationalis nec irascibilis nec concupiscibilis esse videtur : haec <cb ed="#B5" n="b"/>
          <!-- 395 b --> autem sequentia demonstrabunt. Si autem irrationalis in animositatem, sive
          irascibilem appetitum, sive concupiscibilem dividatur penes objectorum differentias, tunc
          secundum habitam rationem infinitae partes animae videntur esse : et hoc etiam est
          inconveniens.</p>
        <p xml:id="admda-l3t4c1-d1e152">Habet igitur magnam quaestionem, cui harum virtutum phantasia et sensitiva eadem sit, vel
          a qua earum sit altera, et praecipue si quis animae partes separatas loco et diffinitione,
          et non ponit unam in alia virtualiter, sicut inferior potestas continetur in superiori.
          Adhuc autem appetitiva est una earum quae secundum Platonem secundum ratione et potentiam
          relatam ad actum, altera videtur esse a rationali : cum tamen inconveniens esse videatur
          hanc sequestrare ab utraque, vel ab altera, eo quod in utraque videtur contineri. Et quod
          contineatur in ratiocinativa, patet : quia voluntas non fit nisi in rationali, eo quod
          omnis voluntas est ratiocinativae potentiae, et voluntas sit appetitus quidam. Similiter
          autem non sequestratur ab irrationali : quia in irrationali fit desiderium, et animus ab
          animositate dictus, qui irascibilis vocatur : et utrumque ipsorum est appetitus quidam
          concupiscibilis : concupiscibilis enim appetit delectabile secundum sensum, et irascibilis
          appetit arduum in quo est gloria, sicut vindictam, vel gloriam, vel victoriam, aut aliquid
          hujusmodi : quinimo si anima est illa tria quae dixit Plato, videbitur esse in unoquoque
          dictorum trium : quia ratio etiam appetit discernere id quod appetendum est secundum
          rationem rectam, sicut est honestum et partes ejus. De his autem quaestionibus hic non est
          intentio : forsitan enim de his alibi determinabimus in sequentibus istius tractatus.</p>
        <p xml:id="admda-l3t4c1-d1e156"> <pb ed="#B5" n="396"/> <cb ed="#B5" n="a"/> Sed de quo nunc ratio existit ad quaerendum,
          hoc est, quid sit movens secundum locum animal quod habet motum secundum locum. Secundum
          enim augmentum et decrementum quod movetur, mutat aliquo modo locum : quia augmentum
          crescit in locum majorem, et decrementum decrescit in locum minorem. Sed motor hujus motus
          in omnibus est animatis, eo quod augmentum et decrementum insunt omnibus animatis : et
          ideo constat motorem in hoc motu esse vegetationi per cibum, et generationi, sicut diximus
          in secundo istius voluminis libro. De spiratione autem et inspiratione, quae etiam motu
          quadam parte corporis secundum locum perficiuntur : similiter autem de somno et vigilia,
          in quibus fit motus sensus et spirituum ab exterioribus ad interiora, sicut in somno quae
          non sunt sine motu locali, post hunc librum in propriis locis dicemus. Non enim hic non
          quaerimus de omni motu locali animati corporis, sed de motore istius motus tantum, quo
          animal procedit de loco ad locum : et hoc per organa et haec a natura formata.</p>
      </div>
    </body>
  </text>
</TEI>