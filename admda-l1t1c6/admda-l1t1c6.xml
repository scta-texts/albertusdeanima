<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT VI.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT VI.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t1c6">
        <head xml:id="admda-l1t1c6-Hd1e128">CAPUT VI.</head>
        <head xml:id="admda-l1t1c6-Hd1e131" type="question-title">Quod oportet tractantem de anima inquirere utrum habeat aliquas
          operationes proprias, aut non.</head>
        <p xml:id="admda-l1t1c6-d1e134">Dubitationem autem habent etiam passiones animae, utrum sint omnes communes sibi et
          corpori, vel sibi et habenti corpus, aut sit aliqua passionum sibi propria, quae neque
          communicet corpori, neque communicet habenti corpus : hoc enim necessarium est accipere ex
          doctrina animae ad sciendum utrum ipsa separetur a corpore, vel non, sed tamen non est
          leve. Ut autem melius intelligatur haec quaestio, sciendum quod aliud est communicare
          corpori in actione vel passione animae, et aliud est communicare ei quod communicat
          corpori. Communicat enim corpori in actione vel passione quae non expletur neque fit nisi
          instrumento corporali per virtutem affixam organo, sicut ambulatio, vel visus, quae fiunt
          motu vel passione corporis, et per virtutes affixas ipsis membris, quorum unum motu explet
          operationem, alterum autem passione, quia recipit speciem coloris. Communicare autem ei
          quod communi<pb ed="#B5" n="128"/> <cb ed="#B5" n="a"/>cat corpori, est quod licet aliqua
          operatio non fiat motu vel passione alicujus partis corporis, tamen non expletur sine alia
          operatione, quae fit vel motu vel passione alicujus partis corporis, sicut est intelligere
          sensibilia et mathematica. Quia licet intelligere non expleatur motu vel passione alicujus
          membri corporalis, tamen non fit sine acceptione formae sensibilis et <choice>
          <orig>imaginibilis</orig> <reg>imaginabilis</reg> </choice> per phantasiam, quae
          communicat corpori in hoc quod operatio ipsius non expletur sine motu et passione membri
          corporalis, quod est organum phantasiae. Oportet enim formas imaginationis et phantasiae
          fieri per motum a sensu factum in spiritu animali deferente formas hujusmodi, et recipi
          easdem oportet in parte cerebri, quae est organum phantasiae virtutis : et ideo aliud esse
          diximus communicare corpori, et aliud communicare ei quod communicat corpori in
          operatione. Possibile enim est quod substantia incorporea existens in corpore ut actus
          corporis communicet corpori. Et possibile est ut non communicet corpori, sed communicanti
          corpori. Et possibile est ut neque isto neque illo modo communicet, sed habeat operationes
          quae nullam ad corpus habeant <choice> <orig>depentiam</orig> <reg>dependentiam</reg>
          </choice>. Et hoc inquirere de anima est necessarium valde ad sciendum utrum separata est
          in agendo vel non : et est ista quaestio una quam maxime desiderant homines scire de
          anima.</p>
        <p xml:id="admda-l1t1c6-d1e159">Videtur autem in pluribus suis passionibus et partibus nihil omnino sine corpore pati,
          vel facere : neque enim sine motu et passione corporis irascitur, neque confidit, neque
          desiderat, neque sentit universaliter secundum omnem sensum. Ira enim est accensio
          sanguinis cum evaporatione fellis. Confidentia autem est ex protensione spiritus et
          sanguinis ex corde ad exteriora. Sentire autem fit recepta sensibili forma in organo
          sensus. Quae omnia dicunt motus et passiones corporeas. Sed maxime pro<cb ed="#B5" n="b"/>
          <!-- 128 b -->prium et separatum opus esse videtur intelligere, eo quod universale
          intelligitur quod est simplex et denudatum a materia et appenditiis materiae : et ideo non
          est forma impressa alicui membro corporali, cujus motu expleatur intelligere, sed potius
          est simplex conceptus mentis sine hic et nunc, sed ubique et semper in eadem ratione
          manens : quod non est conveniens alicui formae corporali. Si autem hoc ipsum intelligere
          quod est operatio possibilis intellectus quando in actu fit, est phantasia, aut non sine
          phantasia : tunc neque hoc opus utique contingit esse sine corpore quod movetur vel
          patitur in ipsa operatione : et tunc non erit separatim conveniens animae secundum se.
          Dico autem intelligere possibilis intellectus aliquando esse phantasiam, et aliquando non
          sine phantasia, non simpliciter intelligens quod intelligere unquam sit phantasia, sed
          quia possibilis intellectus accipit formam quae est ex phantasmate, oportet quod
          phantasiae motus ad intellectum terminetur. Sunt autem quidam homines idiotae non
          discernentes universale a particulari, sed prosequuntur rationem universalis in
          particulari permixtam, et illorum intelligere est phantasia formalis, eo quod immixtum est
          ei. Alii autem distinctum accipiunt universale a particulari, quod est in phantasia
          formali, et illorum intelligere, eo quod oritur a phantasia, non est sine phantasia
          formali. Phantasia enim duplex est : quia et ipsa virtus animae quae phantasmata recipit,
          phantasia est, dicimus quod operatio intellectus possibilis est phantasia vel non sine
          phantasia. Taliter autem distinguendo communicans corpori, et communicans ei quod
          communicat corpori, evitabimus errorem Alexandri qui dicebat in omnibus animam communicare
          corpori, et ideo non esse separabilem a corpore. Nos enim ostendemus in sequentibus, quod
          id quod communicat non corpori, sed ei quod est communicans corpo<pb ed="#B5" n="129"/>
          <cb ed="#B5" n="a"/>ri, secundum se est separatum, neque corrumpitur nisi secundum sic et
          simpliciter non, vel nisi secundum quid et non simpliciter.</p>
        <p xml:id="admda-l1t1c6-d1e170">Siquidem igitur est aliquid animae operum aut passionum proprium, utraque communicatione
          exclusa, tunc continget utique animam esse separatam nunc in operatione, et aliquando
          separari a corpore et esse per se. Si vero nulla est propria ipsius, tunc non continget
          ipsam separari secundum esse et substantiam : licet forte secundum diffinitionem aliquam
          non coexistens corpori et in corpore intelligatur. Erit enim tunc de anima sicut de
          mathematicis quae non habent esse nisi in hac sensibili materia, et tamen accidunt eis
          quaedam non in materia intellectis, sed acceptis : sicut est videre in recto, quia lineae
          rectae multa accidunt quae non conveniunt ei secundum quod est in materia sensibili, sicut
          est quod sphaera aenea tangit ipsum in puncto, quae tamen sphaera aenea nunquam tanget
          ipsum separatum in puncto secundum actum, sed potius tanget ipsum conjunctum cum materia
          sensibili, non in puncto, sed in superficie : et tamen secundum intellectum acceptum
          rectum, et non in materia lignea, vel cuprea, vel alia materia sensibili, non tangetur a
          quacumque sphaera nisi secundum punctum. Et sic erit de anima. Si enim in omnibus partibus
          suis, aut communicat corpori, aut communicat communicantibus corpori, tunc potest accipi
          separata secundum intellectum in quantum agit operatione quae non expletur motu alicujus
          partis corporis : sed tamen secundum esse et veritatem naturae nunquam erit separata, quia
          semper indiget, vel exiget illius cooperationem quod corpori communicat : sicut sphaericum
          quod separatum intelligitur et diffinitur, sed tamen secundum esse inseparabile est a
          corpore sensibili. Et nos quidem in sequentibus <cb ed="#B5" n="b"/>
          <!-- 129 b --> ostendemus, quod anima humana multas habet operationes separatas, sed modo
          inducemus rationes quorumdam probantes quod habet communicantes.</p>
        <p xml:id="admda-l1t1c6-d1e178">Videntur enim animae passiones omnes esse cum corpore communicantes, licet in una sit
          plus quam in alia communicans : quia quaedam fiunt sine motu locali partium corporis et
          sine physica alteratione, sed tamen non fiunt sine receptione formae, vel intentionis
          formae, quae est alteratio communiter dicta. Cum motu autem et alteratione corporis fiunt
          desiderium, mansuetudo, timor, confidentia. Adhuc autem gaudium, et amare, et odire. In
          omnibus enim his movetur cor secundum diastolem vel systolem, et compatitur animae corpus.
          Hoc autem indicat diversitas hominum in passionibus his : quaedam enim in duris et
          manifestis periculis passionum concidentibus in eos nihil ad iram provocantur propter
          complexionem frigidam stantem in eis : et aliqui eorum non timent in talibus, sicut
          habentes multum sanguinem, et corda calida. Aliquando autem aliqui a parvis causis et
          infirmis periculorum moventur et provocantur ad iram, quando corpus irascibile et ita
          dispositum est ac si irascatur : sicut est in cholericis calida habentibus corda, et
          sanguinem levem qui facile dirigitur sursum. Adhuc autem magis manifestantur haec in his
          qui timentes fiunt ex sui corporis dispositionibus, quando nulla causa terroris est in
          passionibus, sicut accidit multis viris qui sicci sunt, et frigidi, pauci spiritus, et
          pauci caloris in corde.</p>
        <p xml:id="admda-l1t1c6-d1e181">Manifestum est ergo ex dictis, quod passiones sunt rationes quaedam et intentiones, quae
          in physica materia sunt mota et alterata physico motu et alteratione. Sensus autem et
          imaginatio et caeterae <pb ed="#B5" n="130"/> <cb ed="#B5" n="a"/> animae sensitivae
          apprehensiones non fiunt sine receptione formarum in organis corporum, quae receptio
          quaedam est alteratio, licet non sit alteratio physica. Et ideo harum passionum sunt tales
          rationes, ut si dicatur, irasci est motus hujus corporis cujus sanguis accensus est : aut
          partis hujus, sicut cordis quod movetur primo in ira secundum systolem quando conturbatur,
          et post secundum diastolem quando petit vindictam : aut potentiae quae conjuncta est huic
          corpori, aut parti corporis, et a nocumento illato : et propter hoc malum inferendum in
          vindictam. Cum autem omnia haec in physica materia scripta sint, physici erit considerare
          de anima, aut omni si omnis anima est talis, aut de anima hujusmodi quae talium est operum
          et passionum.</p>
      </div>
    </body>
  </text>
</TEI>