<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT VII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT VII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t1c7">
        <head xml:id="admda-l3t1c7-Hd1e128">CAPUT VII.</head>
        <head xml:id="admda-l3t1c7-Hd1e131" type="question-title">Quare imaginatio vel phantasia, neque sensus sunt, neque opinio
          cum sensu.</head>
        <p xml:id="admda-l3t1c7-d1e134">Sed nunc aliter oportet procedere ob Antiquorum quorumdam dicta. Habitum est enim de eo
          quod est intelligere, quoniam alterum est ab eo quod est sentire. Dicebant autem Antiqui,
          quod quaedam pars ejus quod est intelligere, est phantasia : quaedam autem opinio et
          scientia : et illi dixerunt quod phantasia et imaginatio sunt intelligere quoddam, licet
          non omne intelligere sit imaginatio vel phantasia. Hanc autem disputationem sic inchoamus
          : quia enim jam quaedam de phantasia determinavimus, in quibus ostendimus ipsam non esse
          opinionem vel aestimationem, oportet nos nunc loqui de altero quod isti dicunt, utrum
          phantasia sit intelligere quoddam : et accipiemus modo phantasiam generaliter pro
          imaginatione et phantasia, vocantes totam illam animae potentiam secundum quam nobis fit
          phantasma vel idolum re non praesente : sic enim accipitur phantasia proprie, quando non
          dicitur secundum metaphoram : metaphorice enim aliquando dicitur phantasia intellectus qui
          est cum phantasmate. Secundum istos ergo qui dicunt phantasiam fore intelligere quoddam,
          oportet quod phantasia potentia sit habitualis, secundum quam contingit verum dicere de re
          ipsa : hae autem potentiae etsi multae sint, tamen ad praesens sufficiunt quatuor quae
          sunt sensus communis, opinio, scientia, et intellectus. Ars enim et prudentia quae sunt
          etiam virtutes intellectuales, similiter autem et sapientia secundum quam contingit verum
          dicere, nihil habent similitudinis cum phantasia : quia sapientia de <pb ed="#B5" n="324"/> <cb ed="#B5" n="a"/> altissimis et primis et divinis est, quae non imagines habent :
          ars autem est principium factivum cum ratione dirigente factionem et facturam : prudentia
          autem est principium activum cum ratione, et dirigit in operabilibus per nos. Imaginatio
          autem nihil omnino dirigit, sed potius impedit omnem directionem, sicut supra ostendimus.
          Similiter autem probabimus quod non est aliquis habitus istarum virtutum quas
          enumeravimus. Si enim est sensus vel aliqua pars ejus quod est intelligere, sicut illi
          dicunt, tunc oportet quod sit habitus vel potentia habitualis secundum quam discernimus
          sententiando, vel secundum quam verum vel falsum dicimus affirmando vel negando : et tunc
          erit aliquis habituum praenotatorum.</p>
        <p xml:id="admda-l3t1c7-d1e141">Quod igitur non sit sensus, manifestum est ex his quae dicuntur. Sensus enim, sicut ex
          supra dictis patet, duplex est, scilicet dictus secundum potentiam, sicut est sensus in
          habente sensum etiam quando dormit et sensibus non utitur : et dictus secundum actum,
          sicut est sensus in utente sensu : et sicut est visus potentia sensus, et sicut est visio
          actu sensus. Licet autem imaginatio nunquam sit nisi in aliquo qui habet sensus, tamen
          ipsa non essentialiter est sensus : quia si ipsa esset essentialiter sensus, nunquam esset
          sine sensu in potentia vel in actu accepta : sed aliquo sensu non actu existente apparent
          idola secundum phantasiam : sicut in excaecato qui somniat vel imaginatur colores quos
          aliquando vidit. Postea adducimus etiam hoc quod sensus quidem semper est ejus quod
          praesentialiter adest, non autem phantasia vel imaginatio : sunt enim re non praesente.
          Adhuc autem si actu et essentialiter idem esset sensus et phantasia hoc modo dicta, tunc
          quibuscumque inesset sensus, inesset et phantasia omni modo dicta, et secundum quamlibet
          suam operationem : <cb ed="#B5" n="b"/>
          <!-- 324 b --> et hoc modo non est verum, quia vermes qui sunt lumbrici terrae, et muscas
          et cimices et pediculos et hujusmodi incompleta animalia nihil videmus ad phantasiam
          operari, eo modo quo supra determinavimus opera phantasiae : inest tamen talibus
          imaginatio aliqua et aestimatio : superius enim hoc est probatum. Videtur tamen <name ref="#Aristotle">Aristoteles</name> dicere formicas et apes non habere phantasiam : quod
          omnino falsum est, cum talia animalia artificiose operentur casas, et provideant in
          futurum sibi, et operentur in commune. Puto autem non ex vitio esse Philosophi, sed ex
          vitio translationis : quia Translator non intellexit nullum animalium quae dixit <name ref="#Aristotle">Aristoteles</name> phantasiam non habere, et loco eorum transtulit
          formicas et apes, et corrumpit veritatem ex mala translatione. Praeterea sensus quidam qui
          sunt propriorum, semper sunt veri : phantasiae autem et imaginationes ut in pluribus sunt
          falsae, non quidem verum dicentes vel falsum : quoniam habitum est quod non discernunt
          affirmando vel negando : sed hoc modo falsum quo ens fictum dicitur falsum cum non sit in
          rei veritate sicut fingitur. Amplius autem quando operamur sensibiliter circa rem, non
          dicimus quod hoc videtur nobis homo, aut aliquid aliud quod non sit secundum rem, sed
          potius dicimus quod hoc est homo in re, eo quod sensus judicat rem praesentem : cum autem
          aliquid non ex opere reali sentimus, sed fingimus ipsum, re non existente, tunc dicimus
          quod esse videtur, et non quod ita sentit in re : et tunc talis sensibilis cognitio
          aliquando est vera, et aliquando falsa : quia quando fingit ut est in re, tunc est vera,
          et quando aliter, tunc est falsa : aliquando enim, sicut et prius diximus, visiones
          apparent dormientibus : et de his non dicimus quod sunt, sed quod videntur et non
          sunt.</p>
        <p xml:id="admda-l3t1c7-d1e154"> <pb ed="#B5" n="325"/> <cb ed="#B5" n="a"/> At vero nec ipsa imaginatio sive phantasia
          non est aliqua virtus quae sit de earum numero quae semper vera dicunt, sicut intellectus
          et scientia et sapientia : phantasia enim et imaginatio sunt frequenter falsae :
          intellectus autem et scientia et sapientia virtutes sunt semper verae, sicut in VI
          Ethicorum habet ostendi. Relinquitur ergo videre si sit opinio, eo quod opinio est
          intelligere quoddam, ut Antiqui dixerunt : et opinio est aliquando vera et aliquando falsa
          : sed opinioni quae est intelligere quoddam, inhaeret fides conditionis : non enim potest
          esse quod opinans non habeat fidem de his de quibus habet opinionem. Cum enim dubitatio
          indeterminatus motus sit rationis ad utramque conditionis partem, ambiguitas autem ambit
          utramque partem rationis per rationes aequaliter fortes, opinio stat in una parte, et
          credit illi per rationes quas habet ad illam, et non ad aliam : sed tamen formidat adhuc
          alteram conditionis partem, propter hoc quod suae rationes quas habet ad alteram, non sunt
          demonstrativae, sed probabiles : et ex hoc patet quod omnis opinans opinione quae est
          intellectus, habet fidem ejus de quo habet opinionem : nulli autem bestiarum talis
          inhaeret fides, licet multae bestiarum habeant phantasiam : licet enim bestiae acquiescant
          suis aestimationibus, tamen non habent fidem et credulitatem : quia sicut scientia
          effectus est demonstrationis, ita fides et credulitas effectus est syllogismi probabilis.
          Amplius si omnem opinionem consequitur fides, quicumque opinatur, habet fidem : sic autem
          fidem sequitur persuasum esse, eo quod nullus est persuasus, nisi qui habet fidem :
          persuasum autem esse consequitur ratio, eo quod nulli persuadetur nisi per rationem :
          bestiarum autem quibusdam potest phantasia inesse, sicut supra ostendimus, licet non
          omnibus insit : sed ratio nulli inest bestiae : ergo phantasia non est ratio, nec opinio
          per consequens.</p>
        <p xml:id="admda-l3t1c7-d1e162"> <cb ed="#B5" n="b"/>
          <!-- 325 b --> Ex istis autem ulterius manifestum est, quod imaginatio etiam non est
          opinio sive aestimatio conjuncta cum sensu, sicut quidam dixerunt, nec est opinio quae fit
          per sensum sibi conjunctum, nec est complexio et compositio opinionis et sensus sive
          aestimationis et sensus : quia si esset opinio cum sensu phantasia, tunc non esset
          phantasia nisi ejus cujus est sensus secundum actum vel potentiam : et hoc ostendimus
          superius esse falsum. Idem autem sequeretur si phantasia esset opinio facta per sensum. Si
          autem esset complexio sive compositio operationis et sensus, tunc oporteret quod aliquo
          modo haberet proprietates sensus et proprietates opinionis : quoniam componentia secundum
          aliquem modum dicuntur de composito, et proprietates eorum aliquo modo conveniunt ei :
          nihil autem horum convenit phantasiae. Est autem manifestum non esse phantasiam, sive
          imaginationem et opinionem cum sensu, propter id quod dicunt quod vere opinio non est
          aliud ab eo cujus vere est sensus. Dico autem ac si dicatur quod phantasia est resultans
          ex albi opinione : cujus albi etiam est vere sensus et per se : non enim, ut dicunt,
          phantasia est ex albi quidem opinione : ex sensu autem boni : quoniam tunc phantasia esset
          opinio, et sensus ejusdem solum per accidens : apparet igitur ex eorum dictis, quod
          phantasia est aliquid opinari : quod etiam sentitur non secundum accidens, sed per se et
          essentialiter.</p>
        <p xml:id="admda-l3t1c7-d1e169">Sed contra istos est quod nos frequenter videmus secundum sensum res falsas, de quibus
          tamen cum sensu falso habemus veram acceptionem opinionis vel scientiae : sol enim
          secundum sensum visus videtur esse unius pedis in quantitate diametri, et tamen credimus
          ipsum esse majorem habitatione terrae tota per opi<pb ed="#B5" n="326"/> <cb ed="#B5" n="a"/>nionem vel per scientiam : si ergo phantasia est opinio et sensus vel compositio
          utriusque, aut homo abjicit opinionem talem et retinet sensum, aut retinet utrumque
          scilicet sensum falsum et opinionem veram. Si autem abjicit opinionem propter sensum, tunc
          abjicitur acceptio vera de re aliqua quae est salvata in eadem veritate : et talem
          acceptionem contingit abjicere eum qui non est latens nec discredens : contingit ergo idem
          salvatum discredere et credere et non credere simul : quia salus rei facit credere, et
          abjectio acceptionis facit non credere : et hoc est impossibile, quia, sicut diximus, non
          potest dici quod lateat cum nihil mutationis factum sit in opinante vel in re de qua est
          opinio : aut si retinet opinionem et non abjicit eam, et phantasia est talis complexio
          opinionis et sensus, tunc phantasia erit simul vera et falsa : sed hoc stare non potest,
          quia opinio vel acceptio alia falsa facta est, quando mutata re, mutatio ipsa latet
          discredentem : hic autem nulla est facta mutatio omnino : non ergo potest dici quod
          phantasia sit aliquid unum supra numeratorum, vel sit ex illis compositum quid.</p>
      </div>
    </body>
  </text>
</TEI>