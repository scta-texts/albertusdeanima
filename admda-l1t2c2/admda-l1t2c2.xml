<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT II.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT II.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t2c2">
        <head xml:id="admda-l1t2c2-Hd1e128">CAPUT II.</head>
        <head xml:id="admda-l1t2c2-Hd1e131" type="question-title">De opinionibus eorum qui animam per cognoscitivum diffiniendam
          esse dixerunt.</head>
        <p xml:id="admda-l1t2c2-d1e134">Quicumque autem dixerunt animam esse diffiniendam penes cognoscere, et sentire ea quae
          sunt, attribuendo cognoscitivum esse velut magis essentiale, et motivum esse sicut
          potentiam quae consequitur essentiam animae, isti dicunt animam esse principia rerum
          naturalium materialia vel agentia : quia alia principia non viderunt. Et differunt, quia
          alii inter eos dixerunt ista principia esse plura, et alii dixerunt ea esse unum.
          Empedocles enim qui dixit sex esse principia, materialia quatuor, et duo agentia, dixit
          animam esse ex omnibus his elementis, et animam esse unumquodque istorum. Et ratio quidem
          inducens istos, fuit subtilis : videbant enim quod nihil est quod sit potentia omnia
          fieri, et nihil eorum secundum actum in natura, nisi materia prima : et cum hanc
          proprietatem in cognoscitiva potentia animae invenissent, et praecipue in intellectu
          potentiali, arguebant cognoscitivam potentiam et intellectum potentialem esse aliquid
          materiae primae, sicut adhuc hodie multi errantes faciunt, [GREEK: noun], et materiam idem
          arbitrantes. Cujus adhuc aliam inducunt rationem fortiorem, dicentes nihil restringere
          potentiam materiae, nisi formam : propter quod videmus materiam determinatam quantitate et
          contrarietate esse pauciorum formarum capacem, quam sit materia determinata quantitate
          tantum. Similiter autem materia non determinata quantitate esset amplioris ca<cb ed="#B5" n="b"/>
          <!-- 139 b -->pacitatis formarum, quam illa quae quantitate determinata est. Hoc autem
          est, quae ex formis non habet nisi formam primam : forma autem prima est, quae constituit
          essentiam primam in ordine rerum naturalium : hoc autem est intellectualitas, sicut
          probabitur in philosophia prima : haec igitur est potentia capiens omnes formas inferiores
          per amplitudinem potentiae materialis quae est ipsa. Amplius autem una potestas naturae
          erit in omnibus in quibus est per principium unum et idem. Sed potentia recipere formas,
          et actu non habere, quaedam est potestas naturae, quae est in materia et in anima : inerit
          ergo ratione unius ejusdem principii : hoc autem principium non est nisi materia : ergo
          oportet quod materia prima faciat hoc in anima. Istae rationes et similes quae adhuc
          detinent multos, induxerunt primos Philosophos ad hoc quod dixerunt, quod anima est ex
          principiis materialibus naturae. Adhuc autem ipsi supposuerunt, quod cognitio non existit
          animae nisi per assimilationem cognoscentis et cogniti, sicut et verum est. Adhuc autem
          ponebant aliam propositionem veram, quod nihil cognoscitur nisi a principiis suis, sicut
          etiam probatur in principio Physicorum, quod intelligere et scire circa omnes scientias,
          non est nisi ex principiis, causis, et elementis rerum. Et posuerunt iterum tertium verum,
          quod anima cognoscat omnia. Et syllogizabant, quod cognoscens omnia, simile est in forma
          cum principiis omnium : nihil autem est simile cum principiis omnium, nisi quod est ipsa
          principia prima, vel ex ipsis principiis primis : igitur anima aut erit principia prima,
          vel ex ipsis principiis primis constans. Haec igitur sunt quae induxerunt Antiquos ad
          dicendum animam esse principia rerum vel ex ipsis.</p>
        <p xml:id="admda-l1t2c2-d1e141">Et propter paucitatem exercitii in studio sciverunt, quod alia est potentia cognitionis,
          et alia materiae : quoniam <pb ed="#B5" n="140"/> <cb ed="#B5" n="a"/> illa quae est
          intellectus possibilis et cognoscitivae potentiae, proportionatur universali et
          particulari quibus perficitur secundum actum : potentia autem materiae proportionatur
          formis secundum esse quibus secundum actum efficitur et perficitur : propter quod in anima
          non est materia vel intelligentia, sed potentia in aliquo materiae similis, et in aliquo
          dissimilis. Similiter autem quando Antiqui videbant quod cognitio non existit in anima
          nisi per assimilationem cognoscentis et cogniti, si vidissent quod haec assimilatio fit
          per intentiones rerum, et non per essentias earum, eo quod intentio lapidis est in anima,
          et non ipse lapis, non errassent. Sed nesciverant illud, et posuerunt assimilationem non
          posse fieri nisi secundum formam esse perficientem et dantem : et ideo in errorem inducti
          sunt. Sed de omnibus his nobis inferius erit inquirendum. Sed ea quae hic dicta sunt, ad
          excusationem Antiquorum sunt dicta, ut sciamus quoniam subtiles rationes fuerunt quae eos
          induxerunt. Sic igitur Empedocles dixit animae assimilationem fieri cum omnibus, quia ex
          principiis omnium : et ideo terra cognoscit terram, et aether quem aerem esse voluit,
          cognoscit aethera, et aquam aqua : et quia spiritualior est ignis, ideo dixit hoc
          manifestum esse, quod anima igne cognoscit ignem : et in efficientibus principiis idem
          dixit, quoniam concordia cognoscit concordiam, et discordia cognoscit discordiam. Haec
          igitur est opinio Empedoclis de anima.</p>
        <p xml:id="admda-l1t2c2-d1e148">Eodem autem modo, hoc est, per eamdem rationem Plato in Timaeo animam dixit esse ex
          elementis, non quidem ex eisdem quae dixit Empedocles, sed ex aliis quae Plato omnium
          posuit elementa. Habuit enim idem inducens quod habuit <cb ed="#B5" n="b"/>
          <!-- 140 b --> Empedocles, quantum ad similitudinem <choice> <orig>in tellectus</orig>
          <reg>intellectus</reg> </choice> possibilis cum materia, et quantum ad hoc quod est
          cognitionem fieri per assimilationem cognoscentis et cogniti, et quod non sit cognitio
          rerum nisi per principia rerum : et ideo dixit cognosci simile simili, et res esse ex
          eisdem principiis ex quibus sunt cognitae. Et verum in hoc dixit Plato, sicut patet ex
          praedictis. Sicut autem dixit in Timaeo, ita etiam determinavit in dictis suis de
          philosophia prima, ubi loquitur de primis rerum principiis. Ibi enim dixit quod ipsum
          animal quod est forma separata, et est genus continens in se species animalium existens
          ante hoc, constituitur ex ipsa idea unitatis et prima longitudine et latitudine et
          altitudine. Et alia quae sunt in alia coordinatione alterius generis, constituuntur simili
          modo. Et non fuit Platonis intellectus irrisorius, quemadmodum multi crediderunt. In
          omnibus enim unitas est a forma, et oportet quod in quolibet genere uno fuit una forma
          prima secundum intentionem quae est genus illud. Et illa forma reduplicata de potentia ad
          actum, constituit species diversas secundum quod reduplicatur ad diversos actus. Hanc
          igitur formam quia separatam posuit Plato, vocavit ideam, quod Latine sonat forma, eo quod
          omnia sequentia format. Separatam autem posuit, eo quod per essentialia sibi non dependet
          ab aliquo posteriorum. Nullo enim animali existente in specie et individuo, adhuc remanet
          substantia animata sensibilis, eo quod non trahit essentiam ab eis, sicut jam dictum est.
          Quia autem idea est substantiae corporeae, ideo prima principia corporum posuit cum idea
          prima esse principium animalis. Fluit autem punctum ex unitate, et linea ex binario, et
          superficies ex ternario et corpus ex quaternario. Quoniam si ego accipiam primum
          indivisibile, in hoc conveniet et punctum et unitas : si autem addidero, dicens primum
          indivisibile habens <pb ed="#B5" n="141"/> <cb ed="#B5" n="a"/> positionem in continuo,
          tunc genero punctum : punctum igitur addit supra unitatis rationem. Quandocumque autem
          sunt duo in genere uno, quorum unum se habet ex additione ad alterum, illud quod ex
          additione est, principiatur a simpliciori. Et hac ratione dixit Plato punctum principiari
          ex unitate. Et hac ratione discreta quantitas est ante continuam. Linea autem oritur a
          binario : quoniam linea constituitur in esse ex fluxu puncti in continuum : fluxus autem
          omnis unius et ejusdem indivisibilis necessario est ab uno indivisibili puncto in aliud
          indivisibile punctum : et sic linea duo indivisibilia puncta habet actu, quorum utrumque
          oritur ab unitate sicut binarius est perfectus in duabus unitatibus. Haec igitur ratio
          quare linea orta dicitur a binario. Superficies autem oritur a ternario, quia tria puncta
          poni secundum actum non possunt in continuo in linea una prima simplici. Dico autem lineam
          primam simplicem esse rectam lineam, quoniam curva compositionem habet in partibus
          diversis, et circularis habet compositionem in formis duabus, quae sunt convexum et
          concavum, sicut in Physicis et in libro de Coelo et Mundo dictum est. Tria ergo puncta
          posita a tribus unitatibus orta, si secundum actum sint positionem habentia, non
          continuabit ea linea una simplex quocumque modo protrahatur. Sed primum continuans ea est
          superficies. Igitur superficiei continuitas primum est in tribus punctis secundum actum
          positis in continuo. Si autem puncta quatuor ponam, ita quod quartum differentiam ponat a
          tribus, oportet quod quartum figam in profundum continui : quoniam si ponam in latum, non
          faciet differentiam ad tertium, et si ponam in longum, non faciet differentiam ad
          secundum. Si autem positis quatuor punctis nulla superficies una continuabit ea, oportet
          igitur quod corpus continuet haec quatuor puncta discreta a quatuor unitatibus exorta.
          Sicut autem dictum est, quod una forma idealis est in omni uno gene<cb ed="#B5" n="b"/>
          <!-- 141 b -->re, sicut dixit Plato, et verum dicebat, quod est resolvere omnia genera
          subalterna ad generalissimum, et illius forma reduplicata per differentias, format et
          constituit omnia alia inferiora, et contingit generalissima resolvere in ens et unum quae
          sunt omnium principia. Unum autem nihil dixit addere supra ens secundum rem : et ideo
          unitatem idealem primam dixit esse omnium principium formale, sed magnitudinem ab unitate
          per dimensiones fluentem dixit esse principium materiale, eo quod physica materia est illa
          quae tres habet indeterminatas dimensiones, sicut nos ostendimus in fine primi Physicorum.
          Hoc igitur modo dixit Plato principium omnium et formale et materiale esse numeros, et
          supponebat rem cognosci ex principiis suis : cognoscitur ergo ex talibus numeris, qui sunt
          essentialia rerum principia : et cum anima cognoscat omnia, oportet quod anima sit ex
          primis numeris, qui sunt essentialia rerum principia.</p>
        <p xml:id="admda-l1t2c2-d1e174">Adhuc autem probabat hoc Plato ex ipsis habitibus perficientibus vires animae : quia
          intellectus qui conceptio principiorum est, quae sunt rerum simplices quidditates, stat in
          uno non fluens ex uno in aliud. Scientia autem quae conclusionum est, et effectus est
          demonstrationis, necessario est duo : quoniam exit ab habitudine extremorum ad medium in
          conceptione conclusionis : et sic de perfectione ejus sunt duo, quorum unum efficitur ab
          altero, et est sicut unitas terminata vel sicut punctum fluens in continuum per directum
          vel discretum : et ideo singulariter stat fluxus ejus in uno, non obliquatus ad aliquid
          quod sit extra situm ejusdem rectitudinis. Opinio autem est ejus, sicut sit plani numerus,
          quia numeri plani primi sive superficiei est ternarius : opinio autem cum sit acceptio
          duplicis, exit quidem ex uno, sed non stat singulariter in uno, sed dilatatur ad <pb ed="#B5" n="142"/> <cb ed="#B5" n="a"/> timorem contradictorii, cum certa ratione non sit
          probata conclusio. Sensus autem firmissime corporis est, quoniam acceptivus est corporalis
          formae : neque hoc facit sensus exterior tantum, sed etiam sensus interiores, qui
          particularium formis informantur, quae ab individuantibus non sunt separatae. Cum igitur
          omnis acceptio sive conceptio animae, aut sit universalis, aut particularis : et siquidem
          universalis, tunc aut simplex, aut complexa : et si est complexa, aut est certe stans in
          uno, aut dilatata ad formidinem oppositi, et non possunt esse plures, oportet quod omnia
          quae fiunt in anima sint per haec quatuor. Cum autem omnis cognitio sit per similitudinem
          cognoscentis et cogniti, sicut diximus, oportet quod ipsa anima similitudinem habeat ad
          ista quatuor. Cum igitur unitas formae, et binarius, et trinarius, et quaternarius sint
          ipsae species ideales, quae sunt principia rerum et sunt de numero elementorum primo res
          elementantium, oportet quod anima sit ratio elementalis istorum numerorum, eo quod omnes
          res judicantur et cognoscuntur, aut intellectu, aut scientia, aut opinione, aut sensu,
          sicut dictum est. Isti enim numeri sunt formae primae et species et principia rerum. Et
          Plato quidem in Timaeo dicit animam esse quasi naturam mediam inter intelligentias et
          naturam : et sic sit media, oportet quod sit numerus idealis ab intelligentia quidem
          secundum ordinem naturae productus et ante naturam existens. Haec igitur dicta sint de
          Platonis opinionibus.</p>
      </div>
    </body>
  </text>
</TEI>