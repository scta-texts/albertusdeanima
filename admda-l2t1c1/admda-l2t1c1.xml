<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT I.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT I.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t1c1">
        <head xml:id="admda-l2t1c1-Hd1e128">CAPUT I.</head>
        <head xml:id="admda-l2t1c1-Hd1e131" type="question-title">Quae sit libri intentio, et qualiter diffinitionem animae venari
          contingit.</head>
        <p xml:id="admda-l2t1c1-d1e134">Haec igitur quae dicta sunt, tradita sunt a prioribus Philosophis de anima, in quibus
          quia nihil est conveniens substantiae animae, vel ejus partibus, oportet nos omnia ea, ut
          ostendimus, abjicere. Redeamus autem iterum tanquam ex principio quod supra nobis
          praefiximus, ad <cb ed="#B5" n="b"/>
          <!-- 191 b --> inquirendum primo de substantia, et postea de partibus et operibus et
          accidentibus ejus. Et quaeramus determinare quid est anima ratione communi et figurali
          sive superficiali, et etiam quae utique sit ipsius essentialis et propria diffinitio, quae
          non dicit tantum quid est anima, sed etiam dicit causam propter quid unumquodque operum et
          accidentium inest : quia, sicut diximus superius in prooemiis, si per diffinitionem non
          conjecturatur facile de accidentibus, dialectica erit et vana. Venantes autem
          diffinitionem primo quae tantum quid est anima dicit, dicamus quod nos non disputamus
          utrum anima sit in generibus accidentium : quoniam scitum ab omnibus est accidens partem
          substantiae non esse, <pb ed="#B5" n="192"/> <cb ed="#B5" n="a"/> neque perficere
          substantiam. Anima autem compositi ex anima et corpore pars essentialis et dignior est, et
          anima perficit corpora : et ideo supponimus animam in generalitate substantiae
          contineri.</p>
        <p xml:id="admda-l2t1c1-d1e145">Dicamus igitur unum esse genus entis, quod est substantia : hujus autem generis aliud
          quidem est sicut materia, quae secundum se accepta non est hoc aliquid quod est compositum
          individuum substantiae, eo quod non dat ei nomen neque esse : sed substare ab ipsa primo
          est. Alterum autem in eodem genere substantiae acceptum est forma et species, secundum
          quam dicitur jam formata res naturae hoc aliquid, eo quod formando ipsum et specificando
          dat ei esse et rationem diffinitivam. Et tertium in genere eodem est est ex istis
          compositum duobus quod est res in natura producta, quam ipsa natura intendit : haec autem
          materia quaedam est potentia, quae subjicitur generationi et formae. Species autem est
          endelechia : hoc autem Latine sonat actus vel perfectio, quae dat esse specificum
          substantiale, secundum quod homo vel asinus dicitur aliquid. Et hoc est duplex, quorum
          unum sequitur alterum : unum est enim actus primus qui est esse : et aliud est actus
          secundus, qui est actio essentialis secundum illud esse : sicut si dicerem quod lux
          lucentis est esse et actus primus, et lucere est actus essentialis ejus secundus, eo quod
          haec est actio ejus, quae suae formae diffusio quaedam est essentialis : omnis enim
          essentia propriam et essentialem habet operationem qua nunquam destituitur, quando est
          essentialis, sicut lux non destituitur a lucere quod est ejus actio. Hujus autem exemplum
          in accidentalibus est scientia in sciente, quae dat ei esse scientis secundum quod sciens
          est : et hujus actio essentialis secundum scientiam est considerare scita quae scit per
          scientiam. Ita enim est in omni forma <cb ed="#B5" n="b"/>
          <!-- 192 b --> naturali, quod ipsa in habitu habita est actus primus dans esse materiae in
          qua est et composito : quia autem ipsa est principium essentialium et naturalium sibi
          actionum, ideo etiam non per aliquid aliud sibi acquisitum est actus secundus : sicut enim
          sciens nihil ulterius acquirit quo consideret, sed ipsa forma quae est scientia in eo, est
          principium considerationis per seipsam : ita etiam est de omni forma naturali et
          substantiali, quod est principium ipsa suarum operationum essentialium per seipsam, et non
          per aliud sibi additum.</p>
        <p xml:id="admda-l2t1c1-d1e152">Movet autem fortassis aliquem, quod dicimus substantiam esse genus continens materiam et
          formam, cum sint principia substantiae, et principia generis non sint in genere, sed ante
          ipsum. Adhuc autem forte mirabitur aliquis, quomodo dividimus substantiam per tria quae
          non aequaliter respiciunt rationem et nomen substantiae, et inter quae non est oppositio :
          cum duo prima sint partes tertii quod dicitur substantia composita. Sed de his determinari
          habet in prima philosophia : sed quantum ad hoc negotium attinet, sciendum est quod
          commune quod vocamus substantiam hic tria continentem, est commune secundum analogiam,
          prout distinguitur in VIII philosophiae primae : et ideo primo convenit uni, et aliis
          convenit per illud. Adhuc autem substantia dupliciter accipitur : uno enim modo accipitur
          secundum quod substat accidentibus, et est ipsorum accidentium universale subjectum, in
          quo ipsa accidentia habent esse : et sic non accipimus eam hic, quia hoc modo cadit in
          coordinatione praedicabilium. Alio autem modo accipitur ipsa natura substantiae secundum
          quod opponitur accidentali naturae : et sic est in proposito, et dicitur substantia res
          per se existens, et accidens res non per se existens, et quando sic dicitur, tunc continet
          sub se materiam et formam et compositum : et principaliter quidem hoc modo substantia est
          forma, qua existit quidquid per se existit : et secundo modo <pb ed="#B5" n="193"/> <cb ed="#B5" n="a"/> dicitur compositum : tertio autem materia quae non habet per se existere
          in natura, nisi per formam : et isti modi sunt tres, penes quos dividitur substantia in
          tria. Neque oportet quod talis divisio sit opposita, cum non sit divisio analogi, nisi
          explicatio modorum quibus analogum sub se continet quaedam.</p>
        <p xml:id="admda-l2t1c1-d1e160">Jam igitur patet qualiter dividimus hic substantiam. Inter ea autem quae sunt substantiae
          per se existentes, nulla ita videntur esse substantiae sicut corpora : licet enim
          substantiae separatae verius sint substantiae, tamen non ita videntur ad sensum. Omnes
          enim cognoscimus ad sensum quod corpora sunt res per se existentes. Inter corpora autem
          adhuc magis videntur esse substantiae physica corpora, quam artificialia : quia nos
          videmus quod physica corpora sunt principia artificialium corporum. Figura enim quam
          inducit ars, accidens est, quod non esset nisi physicum corpus sustineret ipsam, sicut
          patet in ligno in quo est forma lecti, quae non esset nisi lignum esset : et sic ad per se
          existendum principiatur artificiale a physico. Est igitur physicum corpus quod physica
          forma ad aliquam speciem physici corporis est determinatum, magis substantia quam
          artificiale. Inter physica autem corpora quaedam habent vitam, et quaedam non habent
          vitam, sed alia forma determinantur ad speciem physicam, sicut elementa, vel etiam
          commixta tantum, ut lapides et metalla secundum sua genera : vitam enim dicimus secundum
          principium alendi et augendi et diminuendi : quia ista sunt secundum quae primo
          manifestatur vita, sicut inferius probabimus. Erit igitur omne corpus physicum participans
          vitam essentialiter, substantia in illo modo substantiae quo diximus substantiam esse
          compositum.</p>
        <p xml:id="admda-l2t1c1-d1e163"> <cb ed="#B5" n="b"/>
          <!-- 193 b --> Quia vero tale corpus physicum habet vitam, et habens vitam corpus, nec est
          ipsa vita, nec causa vitae, non potest esse quod corpus physicum sit anima : eo quod
          corpus cum sit habens animam et vitam per animam, non est in alio a se, sicut in subjecto,
          eo modo quo dicimus substantialem formam esse in subjecto, non quidem sicut accidens, quod
          cum sit in aliquo non est in eo velut quaedam pars : quia anima est potissima pars ipsius
          quod est esse compositi. Magis autem corpus physicum est subjectum in illo modo, quo
          diximus materiam et hyle esse generationis subjectum primum in primo libro Peri geneseos.
          Constat autem quod etiam anima non est compositum ex anima et corpore. Oportet igitur quod
          anima sit substantia sicut speciem et formam diximus esse substantiam corporis physici
          vitam participantis potentia habituali, hoc est, forma, quae forma potest agere
          operationes vitae secundas. Cum enim potentia sit duplex : una quidem materialis, quae est
          qua potest aliquid fieri, et est imperfecta, non est anima perfectio corporis physici
          vitam per talem modum potentis habere a corpore : quia tale corpus vitam non habet, neque
          participat vitam, licet vitam habere et participare possit per sui transmutationem, sicut
          quaelibet materia transmutatur ad suam formam per generationem. Sed anima est perfectio
          ejus quod habet vitam sic, quod actiones vitae exercere potest : et ideo secundum alium
          modum potentiae habet vitam, qui est modus potentiae formalis, sicut dicimus scientem esse
          potentem considerare cum voluerit, et ignorantem dicimus considerandi habere impotentiam.
          Sic igitur habemus ea quae exiguntur ad illam animae diffinitionem quae simpliciter et
          universaliter dicit quid est anima. Est enim anima substantia quae est forma corporis non
          artificialis, sed physici, et non cujuslibet physici, sed potentia habituali vitam
          habentis.</p>
      </div>
    </body>
  </text>
</TEI>