<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XXXII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XXXII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c32">
        <head xml:id="admda-l2t3c32-Hd1e128">CAPUT XXXII.</head>
        <head xml:id="admda-l2t3c32-Hd1e131" type="question-title">Utrum tactus indigeat aliquo medio extrinseco.</head>
        <p xml:id="admda-l2t3c32-d1e134">His autem sic convenienter demonstratis, quaeramus an medium quod est in tactu actualis
          pars tangentis, immutetur semper per tactum corporis cujus accipit qualitates, an etiam
          indiget medio exteriori ? Hoc enim videtur : scimus enim tactivam virtutem habentia non
          habitare nisi in aere vel in aqua. Scimus etiam quod nihil tangit in aqua nisi secundum
          superficiem humidam vel humefactivam esse : humidam autem vel humefactivam habens
          superficiem, habet <pb ed="#B5" n="288"/> <cb ed="#B5" n="a"/> aliquid corporis humidi
          sibi in superficie adhaerentis. Sed omne corpus habet profunditatem, cum profunditas sit
          tertia magnitudo sive dimensio corporis : ergo inter quaelibet se tangentia in aqua
          intercidit medium profundum habens, in quo qualitas tangentis prius est quam in sensu
          tactus : et sic cum omnium habitantium in aquis ultima repleta et infusa sint aqua, omnia
          tangentia in aqua medio extrinseco utuntur in aqua per quod fit tactus ipsorum : eadem
          autem necessitate sequitur hoc in aere, quia aer etiam humidus est, et replet et infundit
          ultimas superficies se tangentium. Fit igitur tactus non tantum per medium intrinsecum.
          Hoc autem est contra rationem tactus : quia illa se contingunt, quorum ultima sunt simul,
          non intercidente aliquo alio corpore. Sic igitur verus tactus non potest esse habitantium
          in aqua vel in aere : licet in aere magis lateat quam in aqua, eo quod nihil est aer :
          sicut etiam animalia habitantia in aqua, ut pisces, magis nos latent quam in aere
          habitantia : eo quod aer est magis pervius, et minus tegit ea quae sunt in ipso.</p>
        <p xml:id="admda-l2t3c32-d1e141">Ex his igitur dubium oritur, utrum omnium sensibilium secundum unam similitudinem sit
          sensus per medium extrinsecum, an quorumdam sensuum sit aliter quam in aliis, sicut gustus
          et tactus videntur accipere sua sensata in eo quod tangunt sua sensibilia corporali tactu
          secundum sua ultima ? Si enim omnis sensus est per medium extrinsecum, licet quidam cum
          hoc tangunt sua sensata, et quidam non, sed sunt longe distantia ab ipsis, et redduntur
          eis a mediis quae primo a sensibus immutata sunt, tunc omnia <choice> <orig>sentata</orig>
          <reg>sensata</reg> </choice> sentimus per altera a nobis et extrinseca media : et tunc per
          medium extrinsecum sentimus durum et molle et alia tangibilia, sicut et sonabile, et
          visibile, et odorabile : et non erit differentia <cb ed="#B5" n="b"/>
          <!-- 288 b --> in habendo medium extrinsecum istorum quinque sensuum, sed potius in
          sentiendo per medium extrinsecum longe vel prope : et propinquitas sentiendi per medium
          extrinsecum, erit causa quare latet quod quidam habent medium extrinsecum, cum tamen
          habeant : sed quod latet, non erit causa non essendi media. Quoniam autem superius
          diximus, si ponamus nos sentire per pellem membranae nobis superinductam, quae sit adeo
          tenuis quod lateat nos omnino, quia prohibet sensum : eo quod percipi non potest si prius
          sit qualitas sensata in pelle, et per pellem in carne, licet sic lateat, tamen procul
          dubio pellis est media per quam sentimus, et est medium extrinsecum, sicut diximus de aqua
          et de aere. Videmus enim nunc tangere omnia quae tangi possunt : et nihil in sensu tactus
          videtur esse per medium, cum tamen inter ultima tangentium intercidat humidum aeris et
          aquae, quo repleta sunt ultima tangentium, sicut diximus supra : videtur igitur medium
          extrinsecum habere sensus tactus. Sed ad haec omnia dicimus solventes, quod in veritate
          ita est, quod in humido aquae vel aeris se tangentia habent inter suas superficies
          intercidens aliquod humidum corpus : sed tamen hoc non est medium necessarium ad sensum,
          sed accidit. Et in veritate est adeo tenue et ita adhaerens se tangentibus, quod uno tactu
          numero tangit illud medium et immutat sensum : et ideo tangit per illud, non sicut per
          medium, sed sicut per aliquid accidentaliter sibi circumpositum.</p>
        <p xml:id="admda-l2t3c32-d1e157">Et ideo differt hoc medium a medio quod est in speculativis secundum visum, et in
          sonativis secundum auditum : quoniam in visu, in auditu, et olfactu fit sensus : ita quod
          nos in eis facimus nobis medium aliquid quod agat in organum, et ab objecto agatur in
          ipsum. Et ideo in illis sensibilibus medium aliquo <pb ed="#B5" n="289"/> <cb ed="#B5" n="a"/> modo secundum intentionem sensibilis agit in nos sensibile, quod ipsum egit forma
          sensibili. Non quidem temporis prioritate : quia in momento praecipue in visu immutatur et
          medium a visibili, et visus a medio : sed tamen est ibi prioritas causae, quoniam sensus
          non immutatur, nisi causaliter immutatum sit medium : et hoc medium necessarium est ad
          sensum. Sed quae sentiuntur vel sentiri possunt in gustu et tactu, non requirunt medium
          extrinsecum propter esse sensus, sed per accidens, vel ad bene esse sensus : ad bene esse
          quidem gustus, sicut diximus, et per accidens etiam tactus propter infusionem ultimorum ab
          humido aquae vel aeris. Et ideo tangibilia non sentiuntur a medio, sicut fit in sensibus
          visus et auditus et odoratus, sed potius sentiuntur simul cum medio quod infundit ultima.
          Et hoc simile est clypeato qui percutitur : non enim sic percutitur clypeus, quod clypeus
          percussus ulterius percutiat hominem, et reddat sibi percussionem : sed potius simul uno
          ictu percutitur clypeus et clypeatus : et ita est in his quae se tangunt in humido aquae
          vel aeris. Haec igitur quae hic dicta sunt, sententia est <name ref="#Aristotle">Aristotelis</name> secundum verum et subtiliorem intellectum eorum quae dicit in secundo
          de Anima de tactu.</p>
      </div>
    </body>
  </text>
</TEI>