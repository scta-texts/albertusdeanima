<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT V.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT V.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t2c5">
        <head xml:id="admda-l3t2c5-Hd1e128">CAPUT V.</head>
        <head xml:id="admda-l3t2c5-Hd1e131" type="question-title">Et est digressio declarans opinionem Theophrasti et Themistii,
          et improbationem ejusdem.</head>
        <p xml:id="admda-l3t2c5-d1e134">Theophrastus autem et Themistius viri in secta Peripateticorum clarissimi, aliam secuti
          sunt viam, dicentes in anima non esse nisi intellectum agentem, et nullum intellectum
          possibilem in ratione possibilis, qui sit pars animae rationalis. Dicebant autem hoc per
          unam praecipue rationem, quae est ista, quod scilicet in omnibus in quibus est prima
          perfectio et secunda, ita se habent ad invicem, quod si prima est intransmutabilis et
          aeterna, quod secunda est intransmutabilis et aeterna. Prima autem perfectio hominis est
          intellectus. Secunda est intelligere : et ideo si intellectus est immixtus separatus et
          impassibilis et aeternus, intelligere erit similiter intransmutabile et aeternum : constat
          autem quod intellectus agens est aeternus hoc modo quo dicimus aeternum esse
          intransmutabile : agente autem uno modo se habente erit id in quo agit uno modo se habens,
          quod aliter agens esset otiosum : et sic id quod vocatur intellectus possibilis, erit
          aeternum et actum est aeternum. Sic enim probatum est in octavo Physicorum, quod motore
          existente aeterno et moto, motus necessario est aeternus. Similiter autem isti viri
          videntur dicere quod actum ab agente est speculativus intellectus, et intelligere nihil
          aliud est quam denudare formas, et hoc est opus intellectus agentis. Sed hoc omnino stare
          non potest, quia factum secundum suum nomen ostendit, quod ipsum non est semper, nec
          aeternum nec necessarium : speculativus autem factus est : igitur non potest esse aeternus
          et necessarius. In alio autem <pb ed="#B5" n="338"/> <cb ed="#B5" n="a"/> loco isti viri
          dicunt, quod intellectus materialis est pars animae, sed non perficitur nisi ab agente, et
          non ab intelligibili : et ideo cum tam agens quam possibilis sint intransmutabiles, factum
          per compositionem ex utroque erit intransmutabile et aeternum : propter quod negant etiam
          intellectum possibilem esse ut possibilem ante actum, licet concedant eum esse in anima
          prout est subjectum luminis agentis. Si autem quaeratur ab ipsis de dictis <name ref="#Aristotle">Aristotelis</name>, qualiter intelligantur quae dicit de natura
          possibilis intellectus, dicunt quod intelliguntur de eo quod est subjectum agentis luminis
          : et illud lumen habitum ab ipso est speculativus intellectus. Cum autem dicitur quod
          potentia est omnia intelligibilia et actu nullum, dicunt quod hoc sic est : quia lumen
          ejus aliquando est super intelligibilia, et tunc ipsa denudatio est actu intelligere, quod
          vocatur speculativus intellectus, qui dicitur adeptus : illi enim ponunt quadruplicem
          intellectum in anima, agentem scilicet qui denudat formas, et possibilem qui recipit lumen
          agentis, et tertium compositum ex utroque sicut diaphanum lucidum, quem vocant
          speculativum : et quartum qui fit splendore luminis habiti super intelligibilia, quem
          vocant adeptum : et haec opinio multum rationabilior est quam Alexandri et aliorum
          Peripateticorum quorumdam.</p>
        <p xml:id="admda-l3t2c5-d1e144">Si autem quaeratur ab eisdem de hoc quod dicit <name ref="#Aristotle">Aristoteles</name>,
          intellectum sic se habere ad intelligibile, sicut sensus ad sensibile se habet : et ita
          cum sensus sit susceptivus specierum sensibilium, erit et intellectus susceptivus
          specierum intelligibilium : et sic intelligere non est solum denudare, sed etiam
          intelligibilia recipere. Amplius per se agens sine possibili potest denudare. Si ergo hoc
          sufficit ad intelligere, non oportet ponere aliquem intellectum possibilem vel
          speculativum, sed tantum agentem et speculativum adeptum. Sed ad hoc illi respondent
          agentem absolutum nullum esse in anima : quoniam intelligentia absolute agens non <cb ed="#B5" n="b"/>
          <!-- 338 b --> potest esse pars animae, sed lumen agentis in possibili agentem vocari vel
          vocant : et quando distinguitur intellectus in agentem et possibilem et speculativum, est
          talis divisio sicut substantia dividitur in materiam et formam et compositum : non fit hoc
          ideo quod forma divisum esse habeat a composito, vel a materia, sed ut ostendatur
          componentia esse diversarum naturarum, et a composito differre per modum simplicitatis
          eorum. Haec autem opinio ponit animam rationalem secundum nullam sui partem esse subjectum
          intelligibilium, et non esse species intelligibiles in anima, nisi sicut in agente eas :
          sicut colores actu existentes sunt in luce, quae est hypostasis eorum. Et esset simile,
          quod si a visu procederet lumen dans esse formale coloribus, et hoc esset videre : sic
          volunt dicere, quod lumen agentis in possibili intellectu intellectualitatis formam
          <choice> <orig>dansi ntelligibilibus</orig> <reg>dans intelligibilibus</reg> </choice>,
          sit intelligere et hoc sit esse intelligibilia in anima.</p>
        <p xml:id="admda-l3t2c5-d1e163">Et si vellemus recedere a dictis <name ref="#Aristotle">Aristotelis</name>, non esset
          ista via abjicienda : nunc autem quia expresse dicit <name ref="#Aristotle">Aristoteles</name> quod sicut sensitivum se habet ad sensibile, sic intellectivum se
          habet ad intelligibile, sicut diximus, non videtur haec opinio cum verbis <name ref="#Aristotle">Aristotelis</name> consonare. Movit autem Theophrastum praecipue hoc,
          quod si esset possibilis in anima intellectus separatus, et non hoc aliquid distinctum,
          quod ille a materia prima non differret : quoniam utrumque potentia est omnia et nihil
          actu : et ideo materia prima deberet cognoscere similiter formas sibi advenientes, sicut
          intellectus possibilis : quod omnino est absurdum. Non igitur taliter possibilis vocatus
          intellectus est sicut in anima. Adhuc autem taliter possibilis intellectus non fit
          intelligibilia sine transmutatione et tempore : ergo iste intellectus possibilis est et
          transmutabilis et mixtus intellectus in anima, sicut ex supra dictis est manifestum : ergo
          in anima non est taliter possibilis vocatus intellectus : et <pb ed="#B5" n="339"/> <cb ed="#B5" n="a"/> ideo ista opinio dubitavit in quaestione illa qua quaeritur, qualiter
          contingit possibilem esse intellectum et recipere intelligibilia, quando supponitur esse
          impassibilis et intransmutabilis et immixtus.</p>
      </div>
    </body>
  </text>
</TEI>