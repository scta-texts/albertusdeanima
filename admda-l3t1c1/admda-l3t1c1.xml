<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT I.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT I.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t1c1">
        <head xml:id="admda-l3t1c1-Hd1e128">CAPUT I.</head>
        <head xml:id="admda-l3t1c1-Hd1e131" type="question-title">Et est digressio declarans libri intentionem, et de
          imaginatione.</head>
        <p xml:id="admda-l3t1c1-d1e134">In hoc autem tertio libro de Anima intendimus certificare de aliis potentiis animae quae
          restant, quarum prima divisio est in apprehensivas et motivas, quae differunt per rationem
          potentiae activae et passivae : quarum potentiarum nos superius assignavimus differentiam
          : quoniam potentia activa semper sibi similis est, eo quod ipsa est actus, et sem<cb ed="#B5" n="b"/>
          <!-- 315 b -->per completa ad agendum : et si aliquando non agit, hoc erit propter
          defectum ejus in quod agit, et non propter hoc quod ipsa indigeat acquirere aliquid per
          quod ad agendum perficiatur. Passiva autem dissimilis est sibi, quia aliquando habet
          formam, et aliquando non habet eam : sed cum acquirit eam per alterationem, tunc potest
          agere actionem, cujus principium est forma quae acquisita per alterationem in ipsa. Haec
          tamen forma aliquando datur ei a generatione, sicut superius diximus de potentia sensitiva
          : aliquando autem requirit per alterationem, sicut est de scientia quae est perfectio
          intellectus. Potentiae igitur apprehensivae generaliter potentiae sunt passivae, nec
          habent principia agendi nisi per formam quam per apprehensionem acquirunt : propter quod
          etiam appre<pb ed="#B5" n="316"/> <cb ed="#B5" n="a"/>hensivae dicuntur. Tales autem non
          generaliter sunt omnis animae, sed sensitivae, et intellectivae tantum. Et earum quaedam
          sunt apprehensivae de foris existentibus suis agentibus, quaedam autem sunt apprehensivae,
          ita quod sua agentia proxima sunt et intus. Et illae quae habent sua agentia de foris,
          sunt sensus de quibus jam secundum quod sunt vires animae, expeditum est : de his autem
          quae sunt apprehensivae deintus, nunc determinabimus. Omnes enim has sive sint partes
          animae sensibilis, sive sint rationalis, conjungemus : eo quod Antiquorum quidam omnes
          illas quamdam partem intellectus fore dicebant, sicut in sequentibus ostendetur. Ad
          faciliorem autem intellectum Antiquorum sententiae de hoc, volumus loqui de tribus
          virtutibus quas supra enumeravimus, scilicet de imaginativa, et aestimativa, et
          phantastica.</p>
        <p xml:id="admda-l3t1c1-d1e145">Dicimus igitur imaginativam esse in qua imagines sensibilium rebus sensibilibus
          absentibus reservantur. Haec autem imaginativa plus abstrahit quam sensus, quoniam sensus
          non accipit formam nisi re praesente : ista autem reservat eam etiam re absente : propter
          quod etiam secundum <name ref="#Avicenna">Avicenna</name>m et Algazelem, alia potentia est
          a sensu communi. Bonitas autem hujus organicae virtutis alia est a bonitate sensus, quia
          bonitas sensus est in recipiendo, et bonitas hujus in retinendo est, et pure
          repraesentando : propter quod et plures videmus subtiles in discretione sensibilium et non
          bene imaginantes. Bene autem imaginantes ad duo disponuntur, quorum unum est mathematicis
          : quia tales bene distribuunt figuras : cujus est causa, quod licet in organo
          imaginationis omnia distribuantur, tamen sensibilia distribuuntur in ipso prout sunt unita
          suis subjectis : et ideo non est imaginabilis sonus nisi prout est actus sonantis, et
          color prout est qualitas colorati, et sic de aliis : et ideo quod principaliter in eo
          distribuitur, est quantitas et figura : propter quod habentes hujusmodi organum purum et
          <cb ed="#B5" n="b"/>
          <!-- 316 b --> bene compositum, optime efficiuntur imaginativi : et quando cum hoc
          subtilis sunt intellectus cum bonitate imaginationis, proficiunt multum in mathematicis
          disciplinis. Si autem hujusmodi homines abstrahantur a motibus sensuum et sunt semper
          solitarii, et abstrahantur a cura carnis et deliciis corporis, efficiuntur prophetae.
          Motus enim multus sensibilium suo tumultu impedit manifestari in eis effectus coelestium.
          Similiter autem cura carnis et deliciae et sollicitudines et actus multi mundani occupant
          animam, ita quod non potest percipere impressiones coelestium : quia anima propter unionem
          suarum potentiarum in sua subjecta, talem habet colligationem virium suarum, quod quando
          intenditur operatio ejus secundum unamquamque potentiam, tunc abstrahitur ab intentione
          circa alias. Cujus signum est, quod intente cogitans aliquid non advertit ea quae habet
          prae oculis : et similiter sit, quod anima occupata circa exteriora non advertit motus et
          impressiones coelestium quae fiunt in suo corpore abstracta. Ab his autem sentit talia et
          parat eis imagines, quia connaturale est sibi sub imaginibus corporalibus cognoscere
          quidquid ipsa cognoscit : et in talibus impressionibus coelestium radicantur illa somnia
          quae aliquid signant de futuris. Qualiter autem impressiones tam motuum coelestium quam
          intelligentiarum quae sunt motores, veniant ad animas animalium, in prima philosophia
          ostendetur. Sed quod hic sufficit, est quod organum imaginationis non oportet omnino idem
          esse cum organo sensus communis, sed secundum esse differens, licet forte in substantia
          sit idem : et hoc magis inferius erit manifestum.</p>
      </div>
    </body>
  </text>
</TEI>