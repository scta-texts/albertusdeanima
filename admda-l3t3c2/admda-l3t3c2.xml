<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT II.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT II.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t3c2">
        <head xml:id="admda-l3t3c2-Hd1e128">CAPUT II.</head>
        <head xml:id="admda-l3t3c2-Hd1e131" type="question-title">Et quis intellectus est semper verus : et quis aliquando verus,
          aliquando falsus : et quod actus sensus et intellectus sunt actus perfecti et motus
          simplices.</head>
        <p xml:id="admda-l3t3c2-d1e134">Amplius autem intelligibilia invenimus diversificata, quoniam quaedam sunt composita :
          quia aliud dicitur de aliquo, quam compositionem in eis facit intellectus, licet faciat
          eam secundum rei congruentiam : et quando aliquid dicitur de aliquo sicut affirmatio, vel
          dividitur unum ab alio sicut negatio, oportet quod omnis talis compositio sit vera aut
          falsa. Sed non omnis intellectus est verus aut falsus, quia sicut sensum invenimus variari
          circa sensibilia, ita intellectum circa intelligibilia : sensus enim quando est sensibilis
          per se, quod de natura sua facit sensum et est causa sensibilitatis, aliter est quam
          quando est sensibilis per accidens, quod de natura sua non facit sensibilitatem. : ita est
          etiam de intellectu intelligibilium : intellectus enim speculativus qui de natura sua
          speculativus est, aliter se habet quam ille qui est intellectus per accidens : universale
          autem simpliciter de natura sua est intellectus speculativus : quoniam hoc est motivum
          intellectus possibilis, sicut sensibile proprium est motivum sensus. Compositio autem
          intelligibilium accidit ex convenientia rerum : et hoc non movet intellectum secundum quod
          hujus est : et ideo intellectus qui simplex conceptus est, est ejusdem quod est res et
          formae substantialis qua aliquid erat esse, hoc est, qua erat esse semper et perpetuo esse
          aliquid : quia per formam substantialem omne quod est aliquid, aliquid et substantialiter
          est. Et hic intellectus qui proprie et per se intellectus est, <cb ed="#B5" n="b"/>
          <!-- 372 b --> semper est verus veritate rei : secundum quod verum dicimus id quod vere
          est, et veram habet essentialitatem : et non decipitur intellectus circa id, et hic
          intellectus non est aliquid de aliquo, sed simplex rei conceptus per formam suam. Sicut
          enim videtur quod proprium objectum visus semper est verum, et non decipitur visus circa
          id : sed non semper verum est quando visibile componitur cum aliquo, sicut fit in visibili
          per accidens vel communi : non enim semper est verum quod album quod videtur sit homo, vel
          non sit homo, quando visus dicit album esse hominem, vel quando dicit non esse hominem.
          Similiter est de intellectu quando intellectus qui nihil <choice> <orig>hahet</orig>
          <reg>habet</reg> </choice> nisi simplicem conceptum mentis, semper verus est : componens
          autem non semper est verus, quando accidit intellectui intelligibile per accidens, sicut
          sensui sensibile per accidens : et ideo in illo falsificatur intellectus ipsarum.
          Quaecumque autem sine materia sunt, sicut substantiae separatae, intelligunt res per
          simplices rerum quidditates : et ideo non falsificatur intellectus ipsarum. Quaecumque
          autem unum realiter in esse aliquando accipiuntur, non oportet quod hoc fiat per
          acceptionem rerum et differentiarum et convenientiam ipsarum vel eorum particularem. Et
          hoc accidit intellectui per extensionem sui ad sensitivas virtutes, et in tali
          compositione et divisione frequens incidit mendacium.</p>
        <p xml:id="admda-l3t3c2-d1e150">In talibus autem separatis quae non habent contrarium in suis intelligibilibus, eo quod
          intelligibile nullum ex se recipiunt, idem est secundum actum scientia eorum cum re scita
          : et hoc maxime in intellectu causae primae est verum, quod illa omnino simplex est, et
          suum intelligere et suum intelligibile cum suo intellectu sunt idem omnino : in aliis
          autem intelligentiis quae sunt inferioris ordinis, etiam verum est : sed plus differentiae
          est inter suum intelligere et suum intelligibile ad <pb ed="#B5" n="373"/> <cb ed="#B5" n="a"/> suum intellectum : haec autem differentia in parte superius posita est, sed ad
          plenum etiam subtiliter habet dici in scientia divina. Scientia autem nostri intellectus
          est prius in potentia quam in actu : et sicut diximus superius, quod in individuo quolibet
          prior est potentia quam actus : universaliter autem loquendo et simpliciter, tunc prior
          est scientia in actu quam in potentia et tempore, sicut superius diximus quod est in
          potentia nunquam fit in actu nisi ex eo quod est in actu : et ideo in intellectu mortalium
          etiam prior est intellectus agens et habitus primorum principiorum quae scimus per naturam
          in quantum terminos cognoscimus : haec enim principia sunt quasi instrumenta quibus
          intellectus agens educit possibilem de potentia ad actum. Et haec instrumenta determinata
          ex determinatione sensibilium oriuntur experimentis et memoriis moventibus possibilem
          intellectum, et sic acquirit hanc scientiam et illam : in tali autem motus intellectus qui
          est simplex receptio intelligibilium, sine motu et transmutatione, consideratione dignum
          est qualiter differt ab aliis motibus physicis.</p>
        <p xml:id="admda-l3t3c2-d1e157">In sensu enim expresse videtur, quod sensibile est agens sensitivum ex potentia existente
          in hoc quod sit actu ens : et videmus quod id quod est sic agens in actu ipsum sensibile,
          nihil patitur omnino, etiam quando recipitur a sensu, non abjicitur aliquid a sensu nec
          progreditur de forma in formam fluendo, quemadmodum forma generata in materia. In motu
          autem physico et agens patitur aliquid a patiente : et quando patiens recipit eam, quod
          agens continue fuit de forma in formam quousque venit ad perfectionem perfectio motus : et
          ideo diximus in Physicis quod motus physicus est imperfectus actus existentis in potentia
          secundum quod est in potentia : unde quando sensibile movet sensum, oportet quod alia sit
          haec species <cb ed="#B5" n="b"/>
          <!-- 373 b --> motus a motu physico. Cum duo sint in diffinitione motus physici, cum
          dicitur actus imperfectus, alterum eorum accidit motui, et non est de essentia sua, quod
          videlicet est imperfecti : ex sua autem natura convenit ei esse actum :, et ideo quando
          non est imperfecti, tunc est actus perfectus. Sic autem est quando est actus sensitivi a
          receptione sensibilis. Ille enim est actus simplex, et ideo non fluens de forma in formam
          : et ideo est actus perfecti, et nullo modo ulterius ad aliquid in potentia existens.
          Multo magis autem hoc fit in intellectu, quoniam supra ostendimus quoniam impassibilitas
          intellectus in receptione intelligibilium major est quam impassibilitas sensus in
          receptione sensibilium. Et ideo sentire et intelligere simile est actui, qui est dicere
          solum sive aliquid enuntiare verbis : quia in actione quae est dicere, statim est actio
          completa, absque eo quod praecedat ipsum actio diminuta, sicut fit in motu physico, in quo
          diminutus actus continue praecedit completum quousque compleatur totus motus : dicens
          autem exprimit dictum simplici actione : et sic est sentire et intelligere plus quam
          sentire : et hoc praecipue est verum de motu simplicis. Simplicem autem sensum et
          intellectum voco sensum sensibilis per se, et intellectum per se, et non secundum accidens
          intelligibile.</p>
      </div>
    </body>
  </text>
</TEI>