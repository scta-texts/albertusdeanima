<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XI.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XI.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t3c11">
        <head xml:id="admda-l3t3c11-Hd1e128">CAPUT XI.</head>
        <head xml:id="admda-l3t3c11-Hd1e131" type="question-title">Et est digressio declarans veram causam et modum conjunctionis
          intellectus agentis nobiscum.</head>
        <p xml:id="admda-l3t3c11-d1e134">Nos autem dissentimus in paucis ab Averroe, qui inducit istam quaestionem in commento
          super librum de Anima. Cum omnibus enim aliis fere Philosophis convenit <name ref="#Averroes">Averroes</name> in hoc quod dicit intellectum agentem esse separatum et
          non conjunctum animae : et tunc supponit istam propositionem, quae etiam necessaria est,
          quod omne quod est separatum et efficitur conjunctum, habet aliquam causam suae
          conjunctionis : et tunc quaeritur quae sit illa causa conjunctionis per quam intelligentia
          agens formaliter conjungitur possibili ut sic anima efficiatur intelligens substantias
          separatas ? Nos autem in dictis istis nihil mutamus nisi <pb ed="#B5" n="386"/> <cb ed="#B5" n="a"/> hoc quod etiam <name ref="#Aristotle">Aristoteles</name> mutasse videtur,
          quoniam dixit quod in omni natura in qua est patiens, est etiam agens : et ita oportet in
          anima esse has differentias : per hoc enim videtur nobis : nec de hoc dubitamus, quin
          intellectus agens sit pars et potentia animae. Sed tunc dicentes eum esse partem, erit
          quidem animae semper conjunctus sicut pars : sed lumen ejus quo operatur intellecta, licet
          hoc non semper actu conjunctum intellectui possibili : quia etiam est separatus, ut dictum
          est superius. Convenimus enim cum omnibus Peripateticis, quod intellectus agens magis est
          separatus quam possibilis. Iterum convenimus cum eis quod separatum non conjungitur nisi
          causam habeat suae conjunctionis. Et his duobus suppositis accipimus alia duo ab
          Alfarabio, quorum unum dicit in libro suo de Anima, et alterum in X Nicomachiae suae quae
          est ethica, nichomachica dicta apud nos. Idem autem quod dicit in libro de Anima est, quod
          intellectus duas habet operationes, quarum una est facere intellecta denudando ea a
          materia, et altera intellecta intelligere, et discernere magis differri habet per primam
          istarum operationum quam per secundam : quoniam primam habet per seipsum solus, et
          secundam habet communem cum caeteris potentiis passivis. Id autem quod dicit in X Ethicae,
          est quod fiducia philosophantis est non conjungi agenti intellectum ut efficienti, sed
          etiam sicut formae : et explanat hoc, dicens quod intellectus agens cum agit et creat
          intellectum in nobis, est ut efficiens conjunctus nobis tantum : eo quod tunc agit
          operatione sibi substantiali per quam diffinitur, et agit sine nobis coagentibus, licet
          agat in nobis intellecta quae facit : sed intelligere nostrum opus per intellectum nobis
          conjunctum. Et si fiducia felicis philosophantis felicis est conjungi intellectum sicut
          formae, tunc conjungetur ei ita quod ipsum intelligat homo felix in actu felicitatis :
          forma enim est per quam operamur hoc <cb ed="#B5" n="b"/>
          <!-- 386 b --> opus quod nostrum est in quantum homines sumus.</p>
        <p xml:id="admda-l3t3c11-d1e151">Et si forte diceretur, quod haec conjunctio secunda est impossibilis, refellitur hoc per
          hoc quod nos videmus animas felicium sicut quando perficiuntur animae eorum secundum
          optimum statum sapientiae, quando videlicet sapiunt divina quae sapit Deus, et habent
          delectationem in his : per effectum igitur probatur quod haec conjunctio erit hic in
          multis, et est possibilis. Sed nobis adhuc deest modus et causa conjunctionis. In causa
          autem quam inducemus et modo convenimus in toto cum Averroe et cum Avempace, in parte cum
          Alfarabio, dicentes quod intellecta speculata dupliciter fiunt in nobis. Quaedam enim
          fiunt in nobis per naturam, ita quod non accipimus ea per aliquod vel ab aliquo doctore,
          nec per inquisitionem invenimus ea, sicut sunt dignitates demonstrationum propriae,
          qualiter sunt prima et vera ante quae omnino nulla sunt, quae non scimus ex sensu, nisi in
          quantum terminos cognoscimus : notitia autem terminorum non facit notitiam principiorum
          nisi per accidens. Quaedam autem speculata fiunt in nobis per voluntatem : quia videlicet
          studemus inveniendo et audiendo a doctore : et haec omnia fiunt intellectu agente
          influente eis intellectualitatem, et faciendo haec intellecta esse secundum actum
          intellectus agens conjungitur nobis ut efficiens : et quia in omnibus his influit
          intellectualitatem et denudationem, sunt omnia sibi similia in hoc quod separata sunt et
          nuda : et ideo in omnibus his accipit continue intellectus possibilis lumen agentis, et
          efficitur sibi similior de die in diem : et hoc vocatur a Philosophis moveri ad
          continuitatem et conjunctionem cum agente intellectu : et sic cum acceperit omnia
          intellecta, habet lumen agentis in formam sibi adhaerentem : et cum ipse sit lumen suum,
          eo quod lumen suum essentia sua est, et non extra ipsum, tunc adhaeret intelle<pb ed="#B5" n="387"/> <cb ed="#B5" n="a"/>ctus agens possibili sicut forma : et hoc sic compositum
          vocatur a Peripateticis intellectus adeptus et divinus : et tunc homo perfectus est ad
          operandum opus illud quod est opus suum in quantum est homo : et hoc est opus quod
          operatur Deus : etiam hoc est perfecte per seipsum contemplari et intelligere separata :
          et iste modus et ista conjunctionis operatio concordat cum Aristotele in X Ethicae suae,
          ubi fere dicit ista, et praecipue concordat cum Eustratio et Michaele Ephesio, qui fere in
          hunc sensum exponunt <name ref="#Aristotle">Aristotelem</name> ibidem. Colligitur enim ex
          his, quod intellectus agens tribus modis conjungitur nobis, licet in se et secundum
          essentiam suam sit separatus : a natura enim conjungitur ut potentia et virtus quaedam
          animae, sed faciendo intellecta speculata conjungitur ut efficiens : et ex his duabus
          conjunctionibus non est homo perfectus ut operetur opus divinum : tandem conjungitur ut
          forma, et causa conjunctionis ejus est intellectus speculativus : et ideo oportet esse
          speculativum ante adeptum : et tunc homo perfectus et divinus effectus est ad suum opus in
          quantum homo et non in quantum animal est perficiendum : et sunt gradus in intellectu
          speculativo quibus quasi ascenditur ad intellectum adeptum, sicut per se patet cuilibet.
          In hoc autem modo prior est potentia intellectus quam actu intellectus : et hoc est quod
          saepe superius diximus, quod possibilis prior est tempore in unoquoque individuo, quod
          habet utrumque intellectum : sed actu autem dictus intellectus est simpliciter prior. Et
          hoc usu patet, quod intellectus agens prout est adeptus ut forma ingreditur ab extrinseco
          in homine, ut dicit <name ref="#Aristotle">Aristoteles</name> in XVI libro Animalium.</p>
        <p xml:id="admda-l3t3c11-d1e164">Ex his facile patet omnium dubitationum solutio. Quod enim timuerunt quidam in hac
          scientia, quod videlicet ex corruptibili et generabili secundum dicta fieret unum : cum ex
          agente et speculativo et possibili fiat unum sicut dicto modo sicut ex materia et forma :
          nos vero <cb ed="#B5" n="b"/>
          <!-- 387 b --> non in totum verum esse dicimus, quod possibilis sit corruptibilis, sed
          potius separatum et incorruptibilem, sicut separatus et incorruptibilis est intellectus
          agens, sicut patuit ex prius habitis. Licet autem speculativus sit generatus ex potentia,
          attamen, sicut superius diximus, ex subjecto eo quod possibilis intellectus non habet
          aliquam transmutationem, nec omnino fit unum sicut ex tribus sicut ex materia, sed solus
          possibilis intellectus est non quidem materia, sed ut materia quaedam : ad ipsum autem
          unitur agens sicut lumen ad diaphanum, et speculativus unitur et comparatur ad possibilem
          sicut instrumentum : comparatur autem ad agentem sicut minus formale recipiens actum et
          virtutem a magis formali : quandocumque enim duo comparantur ad unum sicut ad materiam,
          unum illorum est forma simpliciter, et alterum est quasi instrumentum et imperfectum :
          propter hoc est deductus in rationem alicujus materialis : et ideo cum tam agens quam
          speculativus intellectus comparantur ad possibilem intellectum, agens erit simpliciter
          forma, et speculativus erit non simpliciter forma, sed ut instrumentum : nisi enim ita
          ponamus, non evademus objectionem inductam contra <name ref="#Avicenna">Avicenna</name>m,
          quia cum agens sit una et simplex essentia, non potest esse causa distinctarum specierum
          in speculando : et ideo speculativus est ut instrumentum ejus ad distinguendum intellectum
          possibilem. Dicet autem corruptibile non sit vere materia ejus quod est incorruptibile, eo
          quod sequeretur quod corruptibile efficeretur incorruptibile, tamen factum esse potest
          materiale sicut instrumentum est corruptibile, sicut virtutum coelestium sunt instrumentum
          virtutes elementales corruptibiles. Patet igitur solutio quaestionis et omnium dubiorum.
          Mirabilis autem et optimus est iste status intellectus sic adepti : sic per eum enim homo
          fit similis quodammodo Deo, eo quod potest operari sic divina et largiri sibi et aliis
          intellectus divinos et accipere omnia <pb ed="#B5" n="388"/> <cb ed="#B5" n="a"/>
          intellecta quodammodo. Haec igitur dicta sunt ad praesens de solutione istius quaestionis.
          <name ref="#Aristotle">Aristoteles</name> autem distulit eam usque ad X Ethicae suae ad
          solvendum. Est autem sciendum quod ille solus in veritate modus est, quo omnes homines
          naturaliter scire desiderant : quia isto solo modo homo est homo et operatur quae sunt
          hominis. Vide enim eos qui sic intellectum non sunt adepti, si dicas aliquid de
          contemplabilibus, non intelligunt plus quam bestiae quae in singularium semper remanent
          cognitione.</p>
        <p xml:id="admda-l3t3c11-d1e183">Quod autem quaeritur, utrum intellecta maneant apud intellectum quando actu illa non
          considerat, sicut dicit <name ref="#Avicenna">Avicenna</name>, per rationes superius
          inductas nos judicamus esse verum : quia cum medium conjunctionis possibilis ad agentem
          sint speculata, oportet ipsa manere, aut extrema dividentur : bene tamen concedimus quod
          ipsa non est diffinita per tenere, neque etiam percipere sicut virtutes corporales : sed
          potius cum anima intellectualis sit ut locus specierum universalium, remanent universalia
          speculata apud intellectum sicut in loco suae generationis. Quod autem objicit, quod nihil
          exigitur ad speculari secundum actum nisi formam actu esse intellectam, dicendum videtur
          quod magis libera est anima rationalis quam sensibilis : in sensibili autem aestimativa et
          phantasia libera est imaginari cum voluerit, etiam quando imago est apud nos : et ideo
          licet species sint sicut in loco in intellectu, avertitur tamen ab eis quando vult, et
          convertitur ad eas quando voluerit : cum autem haec sit conjunctio intellectus adepti cum
          homine, oportet scire quod quidam nobilioris animae existentes quasi omnia quaerenda in
          philosophia quasi per seipsos facile intelligunt, sicut dicebatur de Hippocrate : et horum
          est intellectus sanctus vocatus a Philosophis, eo quod plurimum possibilis eorum
          intellectus accedit ad intellectum verum qui est agens. Haec autem aptitudo vera vocatur
          subtilitas : ex adepto vero subita inventio medii ter<cb ed="#B5" n="b"/>
          <!-- 388 b -->mini, quod est causa quaesiti, vocatur solertia, quae una est virtutum
          intellectualium. Quando autem adeptus quasi totus est perfectio luminis agentis, ita quod
          per se facit intellecta, tunc ille proximus est ad cognoscendum futura ex praesentibus.
          Etiam illi frequenter efficiuntur prophetae : quando enim duo extrema habent conjungi per
          gradum, tunc multi gradus tam ex aptitudine naturae quam ex speculatione medii inveniuntur
          : et secundum horum diversitatem et nobilius et minus nobiliter conjunguntur extrema.</p>
      </div>
    </body>
  </text>
</TEI>