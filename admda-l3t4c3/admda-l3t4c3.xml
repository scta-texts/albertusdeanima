<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT III.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT III.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t4c3">
        <head xml:id="admda-l3t4c3-Hd1e128">CAPUT III.</head>
        <head xml:id="admda-l3t4c3-Hd1e131" type="question-title">Quod nec intellectivus nec operativus secundum se sunt causa
          motus secundum locum, sed duo horum vel tria simul.</head>
        <p xml:id="admda-l3t4c3-d1e134">Sed neque ratiocinativum, scilicet pars animae quae ratiocinatur et deliberat de
          operabilibus, nec etiam vis, quae vocatur intellectus speculativus, sunt secun<cb ed="#B5" n="b"/>
          <!-- 397 b -->dum se causa efficiens hujus motus quem vocamus processivum. Hoc autem de
          speculativo intellectu facile probatur : quoniam speculativus intellectus est, qui accipit
          formas denudatas a materiis : et ideo nihil intelligit actuale per nos, quia omnis nostra
          actio est in sensibilibus et materialibus : et ideo nihil decernit de fugiendo vel
          prosequendo. Semper autem motus processivus omnis animalis, aut est actus fugientis
          nocivum, aut prosequentis sive imitantis delectabile, sive conveniens. Cum enim
          intellectus speculativus est de practicis, quaerens in eis rationem veri, non considerat
          ea prout sunt practica, sed prout sunt speculativa, sicut est in scientia Ethicorum
          doctrinali : tunc accidit, quod intellectus multoties intelligit id quod timendum est,
          secundum rationem, licet non eodem modo intelligat quo timendum est, sed considerat
          passiones ejus, differentias, et accidentia per se scientia doctrinali, sicut considerat
          in aliis speculativis. Et similiter considerat aliquando id quod est laetum et delectabile
          secundum rem, sicut quando ratiocinatur de delectatione venereorum quae est secundum
          tactum, et non secundum visum, et quod ipsa est propter appetitum coitus ad generationem
          ordinata : haec enim omnia speculativa sunt : et tunc non jubet intellectus timere vel
          delectari, sed potius ostendit unum doctrinale, alias delectabile quod est in venereis :
          propter rem tamen quae movet concupiscentiam, aliquando cor movetur, vel aliud membrorum,
          sicut genitalia in quibus delectatio talis vel timor ostenditur : sed hoc non praecipit
          intellectus, sed potius avertit ab illo : sed pronitas adjuncta facit hujusmodi motus
          membrorum : et ideo non sequitur motus processivus ad rem illam, quae non est considerata
          ut circa quae sit opus, sed ut ea circa quae est speculatio intellectus simplicis.</p>
        <p xml:id="admda-l3t4c3-d1e141"> <pb ed="#B5" n="398"/> <cb ed="#B5" n="a"/> Amplius autem cum intellectus extendit se ad
          particulare operabile, et decernit, et praecipit fugere aliquid aut prosequi sive imitari,
          tunc adhuc non est sufficiens causa motus : quia saepe tale decretum intellectus practici
          circa operabilia per nos, nullus sequitur motus processivus animalis : possibile enim est,
          ut in Ethicis ostendetur, quod aliquis sanum habeat intellectum, et corruptum habeat
          appetitum et desiderium : et ille bene praecipit intellectus de fugiendo turpi et de
          imitando bono et honesto, ille tamen victus passione turpis, agit et movetur secundum
          desiderium, et non movetur secundum intellectum : et talis vocatur in Ethicis quidem
          incontinens. Potest autem vocari inabstinens, eo quod non abstinet ab his a quibus
          intellectus praecipit abstinere. Hoc autem et argumento in simili videmus : quoniam
          videmus quod habens artem medicinae infirmus, aliquando non sanatur : et hoc est ideo,
          quia non movetur et operatur secundum medicinae praecepta : et hoc ostendit, quod alterius
          quam intellectus et scientiae magis proprium sit agere et movere secundum scientiam et non
          scientiae : quia etiam quando infirmus curatur, magis proprium movens habet quam scientiam
          habet, licet secundum scientiam non moveatur : et similiter est in intellectu et scientia
          practica, qui similiter se habet ad opera morum sicut scientia ad regimen corporis : et
          ideo dicunt morales, quod scientia parum prodest ad opera, sed velle operari intellectum
          multum prodest.</p>
        <p xml:id="admda-l3t4c3-d1e148">Ex hoc autem forte aliquis crederet quod appetitus moveret. Et nos eodem modo ostendimus,
          quod nec appetitus est sufficiens causa motus, nec sensus cum appetitu. Sunt enim quidam,
          ut in Ethicis probatur, qui continentes vel abstinentes dicuntur, sicut religiosi et
          eremitae, qui sentiunt motus passionum : <cb ed="#B5" n="b"/>
          <!-- 398 b --> et tamen non consequuntur in opere : propter quod coguntur remanere in
          regimine vero et honesto secundum quod praecipit intellectus : et tales sunt appetentes et
          concupiscentes turpes delectationes, et tamen non sunt operantes ea quorum habent
          appetitum et concupiscentiam, sed sequuntur intellectum. Licet ergo quodlibet istorum sit
          imperfecta causa motus, tamen nullum istorum universalis est et sufficiens causa motus
          animalium, qui vocatur processivus : oportet igitur quod sufficiens et universalis causa
          motus, sit congregata ex duobus vel tribus, quorum unum discernat et praecipiat motum, et
          alterum exsequatur. Et haec duo sunt in homine appetitus et intellectiva : intellectiva
          enim operativa seu practica discernit et praecipit ad quid movendum est, et propter quid
          et qualiter, et ubi, et quando, et quantum et caetera hujusmodi : appetitus autem sequitur
          et perficit hoc quod praeceptum est ab intellectiva. Sic ergo duo in genere sunt moventia
          in homine. Si autem dicuntur tria moventia, tunc erunt ista sic ordinata, quod duo sunt
          sicut unum : haec autem tria sunt intellectus practicus, et appetitus, et phantasia, quae
          est sicut intellectus, quoniam ipsa discernit motum et praecipit sicut intellectus : et
          hoc dici oportet, quia multa animalia praeter scientiam intellectualem de particularibus
          operabilibus sequuntur in motibus phantasias. In aliis enim animalibus praeter hominem aut
          non est intellectiva, aut si abusive dicatur esse, in eis intellectus non erit ut ratio
          ratiocinans quasi ex syllogismo, sed erit ut rectus a natura, sicut diximus in secundo
          libro hujus voluminis : et ideo omnia quae similia specie similiter operantur. Haec igitur
          sequuntur phantasiam. Dicamus igitur quod utraque haec sunt moventia secundum locum,
          intellectus videlicet et appetitus, vel loco intellectus phantasia. Quotiescumque igitur
          intellectui vel phantasiae appetitus consenserit motum praecipientibus, tunc erit motus et
          erit talis motus qualis est <pb ed="#B5" n="399"/> <cb ed="#B5" n="a"/> consensus
          appetitus ad intellectum vel phantasiam : consensus autem hujus ad phantasiam, est uno
          modo et ad intellectum duobus modis : phantasia autem cum sit discretiva particularium
          sensibilium, non praecipit motum nisi circa delectabile ut nunc praesens. Et ideo videmus
          caetera animalia non esse continentia et abstinentia a delectabilibus in sensu, quae sunt
          ut nunc delectabilia : intellectus autem practicus non ex conversione ad oculum, sed ex
          syllogismo praecipit operabile : et ideo cum syllogismis non peccat, tunc est motus
          abstinentis et continentis : Verbi gratia, cum dicat intellectus, quoniam turpe est
          fugiendum, et accipiat fornicari cum Helena esse turpe, eo quod est alieni thori violatio,
          appetitus exsequens hujusmodi motum est continens, alias continentis. Aliquando autem
          syllogismus hic in minori propositione obnubilatur, alias obnubilatur, ex nimio aestu
          concupiscentiae : et licet tunc bene universaliter praecipiat intellectus, tamen vis
          concupiscentiae non sinit per beneplacitum videre particulare quod sub universali
          accipiendum erat : et si videt illud, non videt nisi speculative : oportet autem in
          operabilibus per beneplacitum videre, quia visio haec mixta est effectui qui est circa
          quod praecipitur operandum esse. Et in hac propositione omnis malus incontinens ob dictam
          causam ignorans dicitur : et in minorem propositione sic accepta non consentit appetitus
          sub universali : et ideo sequitur perversus motus. Movens autem intellectus est in
          universali propositione. In minori autem permixtus est phantasiae, quae tacta est per
          affectum : et haec est causa quod intellectus dicitur semper rectus, et phantasia
          aliquando recta, aliquando non recta. Intellectus autem quia in homine ex syllogismo et
          ratione movet, ideo sequuntur opera hominis, verecundia, et gloria : quia turpe est
          abjicere regnum digniorum, et sequi regimen ejus quod commune habemus cum bestiis. Et haec
          est causa, quod <cb ed="#B5" n="b"/>
          <!-- 399 b --> peccatum et poena sequantur hominis opera : similiter autem laus, et haec
          non sequuntur opera aliorum animalium. Haec etiam causa est, quod opera honesta dicuntur
          esse secundum naturam hominis in quantum homo est : opera autem turpia et inhonesta
          dicuntur esse contra naturam hominis in quantum est homo.</p>
      </div>
    </body>
  </text>
</TEI>