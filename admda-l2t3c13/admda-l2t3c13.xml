<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XIII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XIII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c13">
        <head xml:id="admda-l2t3c13-Hd1e128">CAPUT XIII.</head>
        <head xml:id="admda-l2t3c13-Hd1e131" type="question-title">De medio visus, et quot modis dicatur visibile : in quo etiam
          est de his qui aspiciunt lumen.</head>
        <p xml:id="admda-l2t3c13-d1e134">Videtur autem forte alicui quod lumen sit contrarium tenebris : quod tamen non est
          absolute verum, quia contraria sunt duae formae contrariae : tenebrae autem non sunt
          forma, sed potius privatio luminis ex lucido : cum enim perspicuum non habet habitum
          luminis, tunc sunt tenebrae. Hujus autem habitus potentia <pb ed="#B5" n="257"/> <cb ed="#B5" n="a"/> in perspicuo est lumen : et ideo Empedocles et quicumque alius dixit ut
          ipse, non recte dixit, quod scilicet feratur lumen motu locali de coelo in terram : et
          tunc per motum localem et reflexiones extendatur in hemisphaerio toto, quod est inter
          terram et continens coelum, et nos lateat motus ille propter velocitatem : hoc enim omnino
          extra rationem est : quia si etiam concesserimus quod feratur lumen, et sit corpus,
          quemadmodum dicebat Empedocles, non admittat ratio tradita in Physicis de velocissimis
          mobilibus, quod ferantur in tempore imperceptibili per tantum spatium, cum corpus primum
          non feratur per unicum gradum nisi in tempore satis perceptibili. Est autem etiam hoc
          contra ea quae videntur oculis : quia bene videmus quod aliquid est cujus motus in parvo
          spatio est in tempore perceptibili. Sed magna quaestio est apud nos si aliquid possit
          moveri in tempore imperceptibili ab Oriente in Occidentem, sicut superius ostendimus : et
          ideo pro certo radius et lumen non sunt nisi formae, et non corpora, quae non nisi
          metaphorice et per accidens moveri dicuntur, sicut et tenebrae et umbra quae luminis sunt
          privationes : et de quibus constat quod non sunt corpora.</p>
        <p xml:id="admda-l2t3c13-d1e141">Hoc autem lucidum secundum quod est actu illuminatum, est coloris susceptivum, secundum
          quod superius diximus, secundum quod nullum habet actu colorem : quia, sicut superius
          diximus, lumen non est color, sed potius actus perspicui secundum quod est susceptivum
          coloris, et ideo non color actu : quare quod privatum est colore, est susceptivum coloris,
          sicut soni susceptivum est absonum, privatum scilicet sono : ideo enim diaphanum potest
          recipere omnem colorem, quia nullum habet actu, sed omnes in potentia : et quia proxima
          potentia est ad colores et ad lumen, ideo utrumque suscipit subjecto, sicut supra diximus.
          <cb ed="#B5" n="b"/>
          <!-- 257 b --> Non color tamen quod est privatum colore, dupliciter dicitur : lucidum enim
          sive perspicuum aliquando dicitur privatum colore, eo quod nullum actu, sed potentia
          habeat omnes. Dicitur autem etiam privatum colore sive non color, eo quod est per se
          invisibile : et hoc dicitur multipliciter, scilicet quod nullo modo videtur per se, sicut
          tenebrae : aut quod vix videtur, sicut atomi discurrentes in radiis, qui non videntur cum
          aliquis oculos in radio ipso teneat, eo quod tunc radius divaricat visum et superat ipsum,
          eo quod non potest adunare virtutem suam ut minima perspiciat. Aliquando autem dicitur
          invisibile sive privatum colore, quod non nisi cum corruptione visus videtur, sicut lux
          solis in sphaera solis est invisibilis. Et hujus causa est, quia lux solis fortissima
          super oculum sphaericum et politum multas facit radiorum reflexiones ad medium oculi, ubi
          est humor glacialis, in quo sigillantur formae visibilium : et reflexio illa calefacit et
          dissolvit humorem illum, et forte consumit, vel forte fluere facit humidum alienum
          dissolutum circa oculum infra myringas et tunicas oculi : et tunc generat maculam in
          oculo, vel aliud impedimentum visus inducit : et haec est causa quare lachrymantur oculi
          quando excellens lucidum viderit aliquis : et ideo dicitur hoc invisibile. Erodius autem
          de quo dicitur, quod respicit lucens in rota solis non potest hoc habere ex suo oculi
          puritate, ut quidam aestimant : quia ex hac sola causaretur velox oculi corruptio, sicut
          patet ex ratione inducta, sed habet hoc ex visus coadunatione. Coadunantia autem visum non
          sunt nisi duo : unum per se, aliud per accidens. Per se quidem nigrum quod non sinit ipsum
          disgregari. Et ideo terrestre nigrum circumpositum humori glaciali, adunat ipsum :
          frigiditas enim ipsius humoris naturalis constringit, et non sinit dissolvi. Aliud autem
          per accidens coadunat visum, et est situs profunditas in organo. Et haec duo in oculis
          avis illius majora sunt, et ideo lu<pb ed="#B5" n="258"/> <cb ed="#B5" n="a"/>cem in rota
          solis intuetur : non tamen puto quod diu hoc possit facere. Signum autem hujus est, quod
          natura oculos in omnibus habentibus visum profundat quasi clausos in vase, et circumponit
          nigredinem palpebrarum et superciliorum, ut ex obscuro fronte et nigredine superciliorum
          visus coadunetur et fortificetur. Adhuc autem hujus signum est, quod si homo crystallum
          super argentum vivum fervens ponat, et diu motum argenti vivi sub crystallo vel vitro
          intueatur, multum laeditur visus ejus, et forte excaecabitur propter visus divaricationem.
          Similiter autem si inspiciat aurum politum, vel aliquid aliud fulgens, quod est vel sit
          ignitum : et hoc totum fit, quia humor glacialis et nivalis ex talibus dissolvitur et
          fluit, et amittit propriae complexionis habitudinem.</p>
      </div>
    </body>
  </text>
</TEI>