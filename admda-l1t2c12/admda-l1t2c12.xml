<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t2c12">
        <head xml:id="admda-l1t2c12-Hd1e128">CAPUT XII.</head>
        <head xml:id="admda-l1t2c12-Hd1e131" type="question-title">Utrum cognoscatur simile simili, sicut dixit Empedocles.</head>
        <p xml:id="admda-l1t2c12-d1e134">Isti autem duo concesserunt quae sunt incompossibilia : dixerunt enim quod impossibile
          est simile a simili pati in natura, sed potius contrarium patitur a contrario semper : et
          cum hoc dicunt, quod non cognoscit anima nisi sibi simile, cum tamen ipsi ponant, sicut et
          rei <pb ed="#B5" n="173"/> <cb ed="#B5" n="a"/> veritas se habet, quod sentire est pati
          aliquid et etiam moveri : omne enim sentire est recipere speciem sensibile, et passio
          dicitur a [GREEK: pathein] Graece, quod est recipere. Si enim sentire quoddam pati est, et
          sentire est simile simili : patitur ergo quoddam a suo simili : non igitur impossibile est
          pati a suo simili, sed a contrario semper. Cum autem multas habeat dubitationes et
          difficultates ita dicere, sicut est dictum Empedoclis, quod si omnia quae cognoscuntur,
          per corporea elementa cognoscantur quae sunt principia omnium, et ad simile cognoscitur
          omne quod cognoscit, unum quod nunc dictum est testatur quod contraria sibi ipsis dicunt :
          testatur enim quod hoc ambigue et non secundum expressam veritatem dictum est. Quaecumque
          autem membra sunt simplicia in terrea animalium corporibus, fere nihil sentiunt, sicut
          ossa fere nihil sentiunt : quoniam nullum eorum sentit nisi dentes, qui quamdam habent
          medietatem in tactu : nervi autem licet sentiant, tamen magni nervi qui sunt ligamenta
          ossium ad invicem, nihil sentiunt quia sunt magis terrestres : pili autem universaliter
          nihil sentiunt, et similiter ungues : et tamen talia conveniret sentire si vera diceret
          Empedocles quod terram sentimus terra.</p>
        <p xml:id="admda-l1t2c12-d1e141">Amplius cum omne principium quanto fuerit universalius et prius, tanto plura debeant
          sciri per ipsum, sequitur secundum Empedoclem totum contrarium si elementa sunt principia
          sciendi : quia sequitur quod ex uno elemento in anima non scitur nisi unum cui ipsum est
          simile : ad omnia autem alia magis est causa ignorantiae propter dissimilitudinem : ergo
          unumquodque principiorum secundum Empedoclem magis erit causa ignorantiae quam scientiae :
          ergo elementa non sunt prima principia ad sciendum. Sequitur autem adhuc secundum
          Empedoclem, quod coelum quod ipse dixit esse <cb ed="#B5" n="b"/>
          <!-- 173 b --> Deum, sit insipientissimum : quia ipse dixit quod coelum non componitur
          nisi ex quinque, hoc est, ex igne, aere, aqua, terra, et concordia : et ideo quia ex
          discordia non componitur, ideo similitudinem ad discordiam non habet, et ignorat
          discordiam. Mortalia autem omnia cognoscuntur, ex eo quod ex sex principiis quae sunt
          elementa omnia componuntur. Ex quinque namque supra dictis et discordia composita sunt
          omnia mortalia, ut asserit Empedocles.</p>
        <p xml:id="admda-l1t2c12-d1e148">Universaliter autem quaerendum est ab Empedocle, quare non omnia habent animam tam
          simplicia quam composita ? Si enim elementum est causa cognitionis in alio quod compositum
          est, tunc multo magis erit cognoscitivum in seipso. Cum igitur omnia corpora secundum
          Empedoclem, aut sint elementum, aut ex elemento : et si ex elemento sunt, aut sunt ex uno
          aut ex pluribus, aut ex omnibus, videtur quod omnia corpora sint cognoscitiva aut unius
          aut quorumdam aut omnium corporum : omnia igitur habere videntur animas.</p>
        <p xml:id="admda-l1t2c12-d1e152">Dubitabit autem aliquis adhuc secundum Empedoclem, quid est quod unit et in unitate tenet
          elementa in eo corpore quod dicimus animatum : ipsa enim elementa mixta vel simplicia
          comparantur materiae : non autem convenit unire materiae, sed potius formae. Quaecumque
          ergo est forma animatorum, illa unit corpora animata, et illa forma est nobilius et melius
          quod desideratur a materia : sed omnes qui ponunt animam esse, dicunt quod nihil est
          nobilius et antiquius quam anima. Nobilius quidem, eo quod ipsa est divinum quoddam et
          optimum quod desideratur a materia. Antiquius autem, quoniam ipsa prior est diffinitione
          et intentione efficientis. Et haec <pb ed="#B5" n="174"/> <cb ed="#B5" n="a"/> praecipue
          conveniunt intellectuali animae, quae est substantia divina ens ante omnem corporeitatem
          et contrarietatem secundum ordinem naturae, sicut supra probatum est. Et hujus causa est,
          quia anima habet esse et nobilissimum et rationabilissimum secundum naturam.
          Rationabilissimum quidem, eo quod in se continet rationes rerum ex quibus cognoscit ea
          quae sunt, et dat rationem et esse corpori. Nobilissimum autem, eo quod ipsa est forma
          ultima secundum ordinem naturae, ad quam sunt elementa et omnes elementorum mixtiones et
          complexiones et compositiones. Proprium autem est, eo quod est incorporeum : et non est
          vis in corpore anima intellectiva, sed separata in proprio esse consistens. Cum ergo sit
          talis anima, et proprie sive praecipue intellectualis, et elementa dicantur esse ante ea
          quae sunt ex ipsis, et illa non possint esse rationabilia vel nobilia vel in proprio esse
          constituta, sed potius ab anima sunt accipientia rationem et nobilitatem, et proprii esse
          distinctionem, non potest esse anima, et praecipue intellectualis ex elementis.</p>
        <p xml:id="admda-l1t2c12-d1e159">Reprehenduntur autem omnes isti qui dicunt ex elementis esse animam, ex eo quod cognoscat
          et sentiat ea quae sunt entia in natura. Et similiter illi qui dicunt eam diffiniri magis
          per motivum esse, de eo quod insufficienter locuti sunt de anima : non enim omnia
          sensitiva moventur secundum locum procedendo de uno loco ad alium, licet forte moveantur
          motu dilatationis et constrictionis omnia quae habent animam sensibilem : hoc enim motu
          nullum illorum caret, quae sensum tactus habent : et ille solus est, qui sufficit ad
          constitutionem animalis sensibilem animam habentis. Similiter autem non omnia motiva sui
          ipsorum secundum locum, sunt scientia : quia scire est habentium intellectum. Multa autem
          moventur secundum locum, quae <cb ed="#B5" n="b"/>
          <!-- 174 b --> scientiam et intellectum non habent. Animatorum autem omne esse motivum
          secundum locum est, et quando anima diffinitur per motivum in loco, tunc de motu locali
          processivo intelligitur : quia hoc solo motu videtur anima movere corpus : alteratione
          enim movetur a qualitatibus primis : augmenti autem et decrementi causa est cibus qui
          ingreditur, et non anima sola. Similiter autem etiam quicumque dicunt intellectum et
          sensum esse ex elementis, non de omni dicunt anima : et hoc patet, quia plantae videntur
          vivere, et non participare loci mutationem, neque sensum praecipue secundum quod sensus
          est cognitio sensibilium. Quamvis enim dicat Isaac in libro de elementis plantas habere
          sensum, ipse tamen dicit quod ille sensus non est nisi naturalis tactus, et tactus
          elementi est sine cognitione. Et non verum forte dicit Isaac, quoniam non est tantum
          gustus tactus et tactus alimenti, sed etiam nutritiva separata a sensibili tangit
          nutrimentum per hoc quod ultimum radicis est infixum in nutrimento, et trahit ipsum ex vi
          nutritivae calorisque quae sunt in radice : hoc tamen quia sine appetitu naturali non fit,
          et quia radices sunt ori similes in trahendo nutrimentum, movet Isaac ad hoc quod dicit
          plantas habere duos sensus naturales, qui sunt gustus et tactus. Adhuc autem illi etiam
          qui sensum et intellectum dicunt causari ex eisdem elementis, diminute dicunt de anima :
          quia videmus quod multa sunt animalium sensum quidem habentia, et non intelligentiam.</p>
        <p xml:id="admda-l1t2c12-d1e166">Si autem aliquis intellectum et sensum segregaverit, ita quod sint diversae partes animae
          ejusdem, et concesserit quod ista anima intelligens et sentiens habet suum intelligere et
          suum sentire ex elementis ex quibus est, non adhuc sermo perfectus : iste enim sermo non
          est de omni anima, quia non est de vegetativa : ne<pb ed="#B5" n="175"/> <cb ed="#B5" n="a"/>que est de tota anima, quia non est de mobilibus secundum locum, quod est omnis
          animae habentis intelligentiam et sensum : neque est de una anima quaecumque sit illa,
          quia nulla talis est anima quae tantum intelligat et sentiat et nihil aliud operetur. Hanc
          autem eamdem reprehensionem sustinet opinio, quae tangitur in carminibus quae facit
          Orpheus. Is enim dixit quod totum id quod non continet, hoc est aer, quod est plenum diis,
          quos vocavit animas quae ingrediuntur et afferuntur ad nos respirantibus ventis per
          anhelitum : dulciorem tamen esse animam zephyri quam aliorum ventorum, eo quod nubes
          tollat et molliat auram : is enim non de omni anima dixit, sicut neque alii : quia non est
          possibile hoc accidere plantis quod afferant sic animam, neque etiam multis animalibus
          quae non respirant, quia non respirat nisi animal ambulans multum habens sanguinem. Hoc
          autem latuit sic opinantes.</p>
        <p xml:id="admda-l1t2c12-d1e173">Similiter autem ab alia parte reprehenduntur de superfluitate : sicut enim diminuti sunt
          in doctrina animae, sic in causis quas ponebant, sunt superflui. Dixerunt enim causam
          cognitionis omnium esse, quia anima est ex elementis omnibus habens in se omnium
          qualitates elementorum : et hoc est superfluum, quia etiamsi concedatur quod oportet
          dicere animam esse ex elementis, non oportet tamen quod constitui ex omnibus dicatur
          elementis : quia cum contraria reducantur in privationem et habitum secundum causam, ut
          nos diximus in libro Physicorum, sufficiens est altera pars contrarietatis, quae scilicet
          est per modum habitus ad dijudicandum et cognoscendum seipsam, et oppositum quod est per
          motum privationis. Et hoc in simili nos videre possumus : quia nos in geometricis per
          recti diffinitionem scimus et ipsum quid est rectum, et quid obli<cb ed="#B5" n="b"/>
          <!-- 175 b -->quum : canon enim, quod regulam sonat, est id per quod habetur judicium de
          utroque : obliquum autem cum sit privatio recti, neque est principium sive judex suiipsius
          cognitionis, neque alterius quod sibi opponitur per modum habitus. Et similiter est in
          qualitatibus elementorum, sicut in antehabitis libris determinatum est.</p>
        <p xml:id="admda-l1t2c12-d1e180">Sunt autem quidam Philosophorum, qui dicunt animam misceri in toto universo, tam in
          elementis eam esse ponentes, quam in elementatis. Ex qua positione etiam Philosophus
          Italus, qui de Italia fuit, Empedocles nomine, causam sumpsit suae opinionis, dicens omnia
          esse plena diis, eo quod idem dicebat esse Deum et [GREEK: noun] et universorum materiam.
          Hi autem habent quasdam speciales contra se dubitationes : quarum prima est, quod
          quaeramus ab eis quam ob causam anima cum sit in elemento simplici quod est ignis vel aer,
          non facit ipsum animal cognoscens et sentiens ? Hoc enim mirum videtur, cum videatur
          simplicioris corporis quod est causa aliorum corporum, esse debere nobilior et melior
          anima. Quaeret enim aliquis rationabiliter ex his, quia illi dicunt anima est principium
          motus, quare anima quae est in elementis, secundum eos est melior et immortalior, cum non
          constituat animal, quam ea quae est in animalibus, quae animal comprehendens et sentiens
          constituit ?</p>
        <p xml:id="admda-l1t2c12-d1e183">Accidit autem utrobique inconveniens et irrationabile in reprehensione istarum
          quaestionum : namque dicere quod animal sit ignis vel aer, est maxime irrationabilium
          hominum, quia dictum istorum est simile fatuorum dicto. Et dicere quod non sint animalia
          cum insint eis animae, inconveniens est omnino : quia secundum hoc nulla erit differentia
          inter <pb ed="#B5" n="176"/> <cb ed="#B5" n="a"/> esse animam in aliquo corpore, et non
          esse animam in ipso in constitutione animalis.</p>
      </div>
    </body>
  </text>
</TEI>