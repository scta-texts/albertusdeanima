<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT II.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT II.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t2c2">
        <head xml:id="admda-l2t2c2-Hd1e128">CAPUT II.</head>
        <head xml:id="admda-l2t2c2-Hd1e131" type="question-title">Qualiter anima est viventis corporis causa et principium.</head>
        <p xml:id="admda-l2t2c2-d1e134">Est autem anima viventis corporis causa et principium. Causa autem et principium
          tripliciter dicuntur : anima autem est viventis corporis, causa et principium secundum
          tres modos determinatos in secundo Physicorum. Est enim anima causa efficiens unde est
          motus corporis, et ipsa est etiam causa finalis propter quam est corpus, et est causa
          formalis sicut substantia dans esse animato corpori.</p>
        <p xml:id="admda-l2t2c2-d1e137">Quod enim sit causa formalis sicut substantia animati corporis, manifestum est : vivere
          enim viventibus est esse, quia vivere est actus animae in corpus continuus, sicut supra
          diximus. Causa autem formalis et principium viventium in eo quod vivunt, est anima : cum
          animatum ab inanimato determinetur in vivendo, sicut superius patuit. Amplius autem ejus
          quod potentia est vivens, hoc est, quod potestatem habet exercendi opera vitae, actus est
          ratio. Actus enim qui est complementum est rationem et esse dans ei quod potest operari
          opera vitae, sicut supra probatum est in prima diffinitione animae. Constat autem quod
          actus potentia vitam habentis est anima. Ergo est ratio ejus et forma. Ex istis igitur
          duabus rationibus probatur esse principium et causa corporis sicut forma et substantia
          ejus. Manifestum est autem quod ipsa est etiam causa finalis, quae est causa propter quam
          est quidquid est, et propter quam fit quidquid fit. Sicut enim in<pb ed="#B5" n="217"/>
          <cb ed="#B5" n="a"/>tellectus practicus in mechanicis est propter finem determinatum,
          propter quem movet materiam ut inducat formam artis, quod est bonum artis illius : eo quod
          omnis ars alicujus boni est operatrix, sicut faber facit quod facit propter cultellum, et
          operatum opus illud est finis ejus. Eodem modo etiam natura operatur propter finem
          determinatum quem intendit, sicut probatum est in secundo Physicorum : et hic est finis
          naturae propter quem operatur. Hujus etiam finis in animalibus est anima : secundum
          naturam enim omnia physica corpora animata et organizata propter animam, et diversitas
          eorum est propter animae diversitatem : et hoc est tam in animalibus quam in plantis,
          sicut et omnia instrumenta artis sunt propter artis finem. Sicut autem supra diximus, quod
          cujus causa fit, dupliciter dicitur, scilicet quod est cujus causa fit totum quod fit : et
          quod est quo res est id quod est : et horum exempla subjecimus superius. Esse enim divinum
          est unum, cujus causa fit quidquid fit, sed non quo res est id quod est : forma autem est
          cujus causa fit, et quo res est id quod est : et talis finis est anima animati corporis.
          Sic ergo probatum est quod anima est causa finalis. At vero ipsa est etiam efficiens
          causa, unde est motus corporis animati. Nihil enim movetur ex se secundum locum nisi ab
          anima. Si autem aliquis dicat quod non omnibus viventibus convenit iste motus, dicemus
          quod etiam alteratio et augmentum sunt motus ab anima in corpore uno existentes : sensus
          enim quaedam alteratio esse videtur, et nihil sentit nisi quod habet animam. Similiter
          autem omni vivo convenit augeri et minui. Nihil autem augetur proprie, nisi quod alitur
          proprie : et nihil alitur proprie, quod non participat animam : ergo ad minus unde est
          motus augmenti in omni corpore vivo est anima, quod quidem corpus participat animam. Erit
          igitur anima tripliciter causa animati cor<cb ed="#B5" n="b"/>
          <!-- 217 b -->poris : eo quod tres dictae causae in unam rem coincidunt, sicut in secundo
          Physicorum probatum est. Materialis autem esse non potest, quia materia nunquam coincidit
          in eamdem rem cum aliis causis.</p>
      </div>
    </body>
  </text>
</TEI>