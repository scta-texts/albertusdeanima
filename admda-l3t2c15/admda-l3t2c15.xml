<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t2c15">
        <head xml:id="admda-l3t2c15-Hd1e128">CAPUT XV.</head>
        <head xml:id="admda-l3t2c15-Hd1e131" type="question-title">Quo probatur quod intellectus non est mixtus corpori per hoc
          quod sua passibilitas non est similis passibilitati sensus.</head>
        <p xml:id="admda-l3t2c15-d1e134">Redeuntes ergo ad propositum, secundum <name ref="#Aristotle">Aristotelis</name>
          introductionem dicimus, quod ex omnibus quae dicta sunt, non est rationale intellectum
          possibilem dicere esse mixtum cum corpore : oportet enim quod si esset mixtus cum corpore,
          quod duorum alterum fieret. Si enim esset virtus cum corpore, hoc est corporea, tunc esset
          complexionalis : et tunc esset qualitas corporalis, aut simplex quae est calor, vel frigus
          : aut alia quae sequitur ex mixtione illarum : aut esset virtus addita complexioni, sicut
          anima organica : et tunc oporteret, quod uteretur corpore, sicut faciunt virtutes animae
          sensibilis. Nunc autem ex praedictis patet quod neutrum illorum est : et ideo Antiqui
          sapientes quoad hoc bene dixerunt, quod anima non est materia sed locus est specierum :
          praeter hoc solum quod non tota est locus : quia sensibilis quae est virtus, cum corpore
          transmutatur : et hoc non est loci. Similiter ipsa est subjectum formae : et hoc iterum
          loco non convenit. Sed secundum intellectum est ipsa locus specierum : quia secundum
          intellectum non essentialiter sed per accidens transmutatur ex speciebus, sicut diximus
          supra : et hoc est secundum id quod extra intellectum est, et hoc est phantasma a quo
          elicitur universale, et non secundum ipsum intellectum possibilem. Et ideo si esset
          aliquis intellectus qui nihil extra se intelligeret, is omnino esset intransmu<pb ed="#B5" n="357"/> <cb ed="#B5" n="a"/>tabilis, sicut est intellectus substantiarum separatarum, et
          praecipue intellectus causae primae : sed de his in prima philosophia erit determinandum.
          Aliud autem in quo loco assimilatur : quia speciebus non subjicitur sicut subjectum earum,
          sed potius formare se habet ad ipsas, sicut patet ex prius habitis. In his ergo duobus
          similis est intellectus loco et species locato : tamen intellectus non est ipsa species in
          actu, sed in potentia sola quando est possibilis intellectus.</p>
        <p xml:id="admda-l3t2c15-d1e144">Quoniam autem non sit similis impassibilitas sensui et intellectui, manifestum est ex
          organis et sensus secundum actum. Diximus enim supra impassibilem esse sensum a formis
          sensibilibus, eo quod est circa ipsas sicut forma una terminata ad ea sicut ad quinque
          materialia : et similiter est intellectus circa intelligibilia : formale autem non est
          passibile a materiali. Et ideo impassibilis est sensus, et impassibilis est intellectus :
          verumtamen non simili <choice> <orig>impassibilitare</orig> <reg>impassibilitate</reg>
          </choice> : et hoc convenit, eo quod sensus est virtus in organo : intellectus autem non.
          Et hoc evidenter ostenditur signo quod supra diximus : sensus enim post valde sensibile
          sicut post intensam et lucidam albedinem, minus sensibile sive minus coloratum sicut
          virorem vel aliquid aliud non potest videre. Et hujus causa est, quia forma fortis
          sensibilis reddita organo tenetur ab ipso aliquamdiu : et tunc sub forma illius primi
          sensati sentitur secundum : et ideo videns aliquamdiu intensam et claram albedinem, et mox
          convertens se ad virorem, videt viride sicut tectum panno albo tenui. Similiter autem de
          eo est et eadem de causa qui post magnum sonum audivit debiliorem : et ideo illis qui diu
          habitarunt in multarum rotarum, videtur etiam postquam inde recedunt, non recedere sonum
          molendinorum in auribus : et ideo non facile audiunt suaviter loquentes. Similiter est de
          his qui habent linguam infectam <cb ed="#B5" n="b"/>
          <!-- 357 b --> sapore forti, sicut amaritudine vel dulcedine mellis, postea alios sapores
          sentiunt quasi mixtos illis : et ideo vina non sapiunt post gustum mellis, et infirmis
          omnia amara videntur. Hoc autem non est ita mirabile in gustu sicut in aliis tribus
          sensibus, qui sunt per medium extrinsecum : quia gustabile per substantiam conjungitur
          gustui, et alia sensata conjunguntur per speciem suam tantum. Idem autem est in odoribus.
          Sed in intellectu totum est contrarius : quia post valde intelligibile, sicut sunt divina
          et principia demonstrationum, non minus intelligit minus intelligibile, sicut sunt
          conclusiones, sed etiam magis ex illo, quia valde intelligibile principium est ad minus
          intelligibile : et hoc esse non posset nisi ideo quod intellectus est virtus non organica,
          et ideo formae rerum materialiter nullo modo conjunguntur ei : propter quod receptio unius
          cum simplex sit et depurata ab esse materiali, non impedit receptionem alterius :
          sensitivum enim non est sine corpore organico, intellectivum autem est separatum.</p>
        <p xml:id="admda-l3t2c15-d1e160">Cum autem possibilis intellectus fiat speculativus, et sciat unumquodque intellectivum
          secundum actum, tunc talis intellectus secundum actum factus dicitur sciens : fit enim
          intellectus possibilis ipsum intellectum, sicut fit potentia actus, quando ad actum
          mutatur : sed hoc potissimum est in intellectu, eo quod intellectus et intellectum sunt
          idem formaliter, sicut patet ex dictis : hoc autem tunc accidit quando potest operari per
          se, ita quod non indigeat aliquo motore : et hoc est quando jam habet formam : et hunc
          intellectum quidam vocant adeptum : et tunc similiter est in potentia quodammodo, sicut
          dicimus in potentia esse habentem habitum, et non considerantem, qui non indiget mutari
          nisi de otio ad agere, et non indiget quod recipiat aliquid : et ideo <choice>
          <orig>dissimis</orig> <reg>dissimilis</reg> </choice> modus potentiae est iste et <pb ed="#B5" n="358"/> <cb ed="#B5" n="a"/> ille quo in potentia esse dicebatur ante addiscere
          vel invenire. Istis enim duobus modis adipiscitur scientia, quia omne quod quis scit aut
          discens aut inveniens novit : et tunc etiam per se potest intelligere, quia omnis potentia
          receptiva potest operari quando reducta fuerit ad actum : et tunc etiam intelligit seipsum
          : sicut enim sentimus nos videre et audire una potentia quae est sensus, ita intelligimus
          nos intelligere eadem potentia quae est intellectus : in omnibus enim intelligibilibus
          secundum actum intellectus intelligit seipsum, quia intelligit ea esse in seipso : hoc
          enim est intelligere speculari ea scilicet in seipso, quod non esse potest si seipsum non
          speculetur prout est subjectum intelligibilium : et intellectus illi qui nihil intelligunt
          extra seipsos, illis essentiale est magis intelligere quam hominibus : et hoc maxime est
          in intellectu primo. Quod autem hic dicimus intellectum esse subjectum intelligibilium,
          non ita oportet accipi, quod sit vere subjectum : quia sic conversio ejus in seipsum, non
          esset vere intelligere, sed est subjectum formale sicut commune et indeterminatum
          subjectum determinantis ipsum : et ideo diximus superius quod forma intellectus non
          operatur aliquid in intellectu nisi determinatione, sed potius e contrario intellectus
          operatur circa formam intellectam discretionem et judicium et resolutionem et alias multas
          operationes : ob quod etiam patet quod non est species intelligibilis in intellectu sicut
          forma in materia : et in hoc erravit Avicebron et multi alii praecipue Latinorum errant in
          illo.</p>
      </div>
    </body>
  </text>
</TEI>