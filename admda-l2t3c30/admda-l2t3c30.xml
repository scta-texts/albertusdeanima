<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XXX.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XXX.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c30">
        <head xml:id="admda-l2t3c30-Hd1e128">CAPUT XXX.</head>
        <head xml:id="admda-l2t3c30-Hd1e131" type="question-title">De tactu, utrum sit unus an plures.</head>
        <p xml:id="admda-l2t3c30-d1e134">De eo autem quod potest tangi et de tactu eadem ratio est quae dicta est de aliis
          sensibus, quoad hoc quod tactus virtus passiva est, quae ad actum ducitur per species
          tangibilium qualitatum : et cum communicatio sit inter agens et patiens, si agentia in
          actu sunt plura genere, quorum nullum agit per aliud, oportet quod tactus sint plures
          virtutes, diversas habentes communicantes ad diversitatem generis agentium. Unde si tactus
          non est unus, tunc necessarium est quod ea quae tanguntur, sint genere plura, et e
          converso, si ea quae tanguntur sint genere plura, necessarium est tactum plures virtutes
          esse. Adhuc autem habet dubitationem magnam, utrum tactus sit plures virtutes, aut
          non.</p>
        <p xml:id="admda-l2t3c30-d1e137"> <cb ed="#B5" n="b"/>
          <!-- 284 b --> Adhuc autem habet dubitationem quid est quo ut instrumento et ut medio
          sentimus in tactu, et si aliquo ut medio sentimus in ipso : hoc enim multi negaverunt.
          Dubitatur enim mox sensibili occurrens, caro fit quo sicut instrumento sentimus : et in
          his quae non habent carnem, fit membrum simile carni, quo sentiunt aliam carnem et
          sanguinem non habentia, an non sit hoc organum quo sentimus, sed potius caro vel simile
          carni sit medium per quod redditur sensus, et organum sit aliud aliquid intrinsecus, quod
          est primum et principale quo sentimus in tactu. Haec enim ambo habent dubitationem. Quod
          enim non sit unus sensus, sed plures, videtur probari ex hoc quod, sicut saepe diximus,
          omnis sensus unus unius contrarietatis esse videtur, sicut visus albi et nigri, auditus
          gravis et acuti in sonis, gustus autem amari et dulcis : in eo autem quod potest tangi,
          quod speciem suam generat in tactu, multae insunt contrarietates, quarum nulla sentitur
          per alteram, sicut calidum et frigidum, et humidum et siccum, quarum neutra per alteram
          sentitur. Est autem etiam talis grave et leve, quae tactu sentimus, et per aliam aliquam
          contrarietatem. Et quidam ponunt durum et molle, asperum et lene : sed haec non sunt adeo
          prima sensibilia, sicut ea quae dicta sunt, quia durum quod resistit tangenti est aliquo
          modo siccum : et molle est quod cedit tangenti, et est aliquo modo humidum. Similiter
          autem asperum quod in pluribus partibus suae superficiei tangenti resistit, aliquid est
          sicci : sicut et lene cujus partes in unam superficiem confluentes, est aliquid hujusmodi.
          Sed primo enumeratarum contrarietatum nulla omnino sentitur per aliam. Est autem etiam
          tactus quorumdam aliorum quaecunque sunt hujusmodi, <choice> <orig>qnod</orig>
          <reg>quod</reg> </choice> tangentia immutant ad speciem suam per tactum, et non per
          aliquam aliam priorem naturam sentiuntur : et talia sunt sicut dissolutio continuitatis in
          corpore, quae est ex verbere, vel vulnere, <pb ed="#B5" n="285"/> <cb ed="#B5" n="a"/> vel
          aliquo alio. Et sicut oppositum ejus quod est consolidatio continuitatis. Dissolutio enim
          non sentitur, nec ex calido, nec ex frigido, nec ex humido vel sicco, nec ex gravi vel
          levi. Similiter autem est de consolidatione. Corruptio quidem complexionis sentitur ex
          aliqua primarum qualitatum corrumpente complexionem : sed dissolutio non est contraria
          complexioni, sed potius compositioni : et inter complexionem et compositionem superius
          distinximus. Tale autem sensibile tactus est etiam delectatio quae est in venereis : sed
          non ea quae in potu et cibo : quia illa est calidi et sicci et humidi prout respondet fami
          : sed illa est frigidi et humidi prout respondet siti. Haec autem omnia tangibilia plurium
          generum sunt non subalternatim positorum : et ideo videtur passivum his activis
          respondens, plures esse sensus, et non unus specie vel numero vel genere : non enim
          sufficit quod haec omnia in uno sint genere generalissimo, quia sic omnia sensibilia
          essent unus sensus.</p>
        <p xml:id="admda-l2t3c30-d1e157">Habet autem solutionem sophisticam ad hanc inductam dubitationem, eo quod aliquis forte
          instabit et dicet quod probatio quam induximus, quod omnis sensus unus, unius sit
          contrarietatis, sit falsa : quoniam etiam in aliis sensibus plures videntur inesse
          contrarietates, sicut in voce non solum est una contrarietas quae est acutio et gravitas,
          sed etiam magnitudo et parvitas vocis, et lenitas et asperitas ejus, et his similia
          contraria quae circa vocem inveniri possunt. Sunt autem et circa colores hujusmodi plures
          differentiae contrariae. Sed causaliter solventi inductam dubitationem etiamsi concedamus
          plures contrarietates quas dicit, tamen omnes has esse videbimus circa subjectum unum
          commune, quod est primum genus earum : primae enim omnes sunt in voce, et secundae omnes
          <cb ed="#B5" n="b"/>
          <!-- 285 b --> in colore. In tangibilibus autem non invenimus aliquod subjectum primum
          quod sit genus contrarietatum superius inductarum. Et ideo adhuc remanet dubium, utrum
          tactus sit sensus unus vel plures. Inductae etiam differentiae non dicunt contraria ultima
          : quia ultima contraria in quolibet genere sunt simplicia, sed magnitudo et parvitas, et
          lenitas et asperitas non sunt ultima in voce, sed differentiae sunt vocum mediarum, sicut
          in libro de sensu et sensato ostendimus. Similiter autem est de his quae sunt in colore.
          Quod autem in sensibilibus tactus non sit genus unum, patet : quia si consideramus ea
          secundum esse prout physicus ista considerat, tunc calidum et frigidum et humidum et
          siccum sunt in qualitate, et leve et grave quae causantur a raro et denso, sunt in
          substantia, eo quod super substantiam non addunt nisi situm quemdam qui est in partibus
          materiae. Ostensum est igitur demonstrative, quod sensus tactus est plures virtutes
          tactivae : et sic determinata est una superius inductarum dubitationum.</p>
      </div>
    </body>
  </text>
</TEI>