<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XVI.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XVI.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c16">
        <head xml:id="admda-l2t3c16-Hd1e128">CAPUT XVI.</head>
        <head xml:id="admda-l2t3c16-Hd1e131" type="question-title">De visu lucentium.</head>
        <p xml:id="admda-l2t3c16-d1e134">Ignis autem et alia lucentia in utrisque videntur, in lucido scilicet, et in tenebris. In
          tenebris quidem non ideo quod aliquid conferant tenebrae ad visum, sed potius quia
          perspicuum sub tali lumine quando forte est, efficitur luminosum, sicut superius diximus :
          sed quando est debile, tunc tegitur a lumine fortiori : et ideo stellae in die non
          videntur, sed in nocte. Cum autem lumen solis sit super stellas irradians eas in nocte
          sicut etiam in die, non impedit lumen visum stellarum, nisi ex hoc quod divaricat visum,
          et multus aer multum luminis affert oculis : propter quod stellae formas suas aeri non
          imprimunt, et ideo non perveniunt ad visum. Si autem aer ad magnum spatium sit obscurus,
          circa videntem coadunatur visus, et tunc videt stellas. Et scias, sicut diximus superius,
          lumen si non procedat in oculos, quamvis sit praesens in aere, non videtur : sicut patet
          quando sol occidit ad quantitatem unius signi ab horizonte : tunc enim adhuc est lumen,
          quia partes hae horizontis necessario sunt illuminatae : quod lumen nos non videmus, quia
          non procedit ad nos, sed super nos : nisi forte fuerit mons altus in quo lumen
          reflectatur, sic <choice> <orig>tedeat</orig> <reg>redeat</reg> </choice> ad nos, sicut de
          quibusdam montibus diximus in libro Meteororum. Lucentia autem quando debilia sunt et
          permixta opacitati, lumine fortiori omnino teguntur, et ideo tunc non videntur nisi sub
          specie coloris, sicut superius diximus : et quasi non fuerint adeo debilia, tunc tamen
          pallent in lumine fortiori, et amittunt virtutem irradiationis : et ideo luna non splendet
          in die, sed videtur pallida. <pb ed="#B5" n="263"/> <cb ed="#B5" n="a"/> Et quia diximus
          lumen colorum fore hypostasim, et praecipue lumen clarum et purum esse lumen solis, ideo
          quando accidit eclipsis, tunc pallescunt ea quae alba sunt : et quando luna splendet super
          ea, tunc etiam pallescunt : ad lumen autem candelarum et ignis pallescunt et aliquantulum
          obumbrantur, et alii colores proportionaliter amittunt suas evidentias et
          manifestationes.</p>
        <p xml:id="admda-l2t3c16-d1e150">Sicut autem diximus de visu, quod vult habere medium in quo sit visibile secundum esse
          intentionale et spirituale, eadem ratio omnino est de sono et odore, quia fiunt per medium
          extrinsecum, licet in illo medio sonus aliquantulum melius sit quam color : cujus signum
          est, quod ventus frequenter affert sonos, nunquam autem affert colores : unde in tribus
          his sensibus a sensibili primo media moventur, et ab intentionibus sensibilium quae sunt
          in medio, moventur sensus : et cum aliquis ponat super ipsum organum odorans primum, aut
          sonans primum, non fit aliquis sensus secundum operationem sentiendi : ob quam autem
          causam, supra diximus. De tactu autem et gustu similiter se habet quoad hoc quod sunt per
          medium : sed tamen hoc non videtur omnino, quia medium ipsorum intrinsecum est : et
          propter quam causam hoc sit, posterius dicetur. Est autem considerandum quatenus non
          lateat, quod sicut dictum est, perspicuum recipit coloris intentionem prout est non
          coloratum : et ideo quando habet colorem, tunc non videtur aliquid in ipso, nisi quasi
          tectum illo colore, sicut patet quando radius transit per vitrum coloratum : tunc enim
          propter hoc quod vitrum est perspicuum, totum perspicuum lucidum quasi tingitur illo
          colore, et corpora super quae radius cadit, non imprimunt colores proprios in aerem, sed
          videntur habere colorem vitri qui est in aere. Similiter autem est quan<cb ed="#B5" n="b"/>
          <!-- 263 b -->do in transitu nubium colores plantarum projiciuntur super parietes : et
          idem est quando sub iride videntur corpora habere colores iridis. Omnium autem horum est
          ratio una. Quare autem lapis qui vocatur iris, in radio facit colores iridis, alibi dictum
          est. De figuris autem radiorum sub quibus fit visus pyramidalibus et triangularibus, et de
          causis figurarum partim in libro de sensu et sensato, partim in perspectivis dicetur.</p>
        <p xml:id="admda-l2t3c16-d1e157">Hic autem dicendum est, quod licet tres sensus sint per medium extrinsecum, tamen sonus
          non potest fieri nisi in aere, odor autem in aere et aqua : sed natura per quam haec duo
          elementa sunt medium odoris, est innominata : tamen quaedam est in his elementis ad odorem
          habens, sicut lucidum ad colorem. Sed lucidum perspicuum differenter in quatuor
          simplicibus corporibus invenitur, scilicet coelo, et igne, et aere, et aqua : odor autem
          in duobus tantum quae sunt aqua, et aer. Animalia autem aquatica videntur expresse habere
          odoris sensum, sicut inferius ostendemus : sed ea quae odorant, differenter odorant :
          quaecumque enim ambulantia sunt pedibus et non repunt, sicut serpentes, et vermes, illa
          non odorant non respirantia : et hujus causam inferius dicemus quando de odoratu
          agetur.</p>
      </div>
    </body>
  </text>
</TEI>