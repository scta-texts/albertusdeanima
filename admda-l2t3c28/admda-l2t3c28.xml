<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XXVIII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XXVIII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l2t3c28">
        <head xml:id="admda-l2t3c28-Hd1e128">CAPUT XXVIII.</head>
        <head xml:id="admda-l2t3c28-Hd1e131" type="question-title">Qualiter saporis differentiae se habent ad gustum, et e
          converso.</head>
        <p xml:id="admda-l2t3c28-d1e134">Sicut autem visus est visibilis et invisibilis : tenebrae enim est invisibiles, et visus
          judicat tenebras, lucidum, et coloratum. Adhuc autem visus est invisibilis quod est valde
          splendidum, quod non est ex se, sed ex impotentia visus dicitur invisibile : et ideo alio
          modo dicitur invisibile quam tenebrae. Similiter autem sicut auditus est soni, et silentii
          quod dicitur inaudibile, et est magni et excellentis soni, qui etiam dicitur inaudibile,
          sed aliter quam silentium : dicitur enim inaudibile sicut valde splendidum dicitur
          invisibile : sicut enim parvus sonus et debilis dicitur inaudibilis quodammodo, eo quod
          non movet auditum : ita et magnus et violentus sonus est inaudibilis, eo quod corrumpit
          auditum. Invisibile enim et inaudibile dicitur multipliciter : aliud enim dicitur omnino
          invisibile a quo privatur universaliter per se visus : aliud autem dicitur invisibile,
          quod etsi de se aptum natum sit videri, cum non habet visum, aut pravum habet et corruptum
          vel debilem : sicut et ingressibile dicitur illud quidem quod omnino privatur gressu, aut
          quod non habet prout debet habere, sed habet debilem et pravum. Similiter quilibet sensus
          se habet ad sui sensibilis differentias. Unde etiam sic gustus est gustabilis et non
          gustabilis. Et non gustabile <pb ed="#B5" n="282"/> <cb ed="#B5" n="a"/> multipliciter
          dicitur, scilicet quod habet privationem omnimodam ad gustum, sicut insipidum : aut quod
          habet parvum, aut pravum, et corrumpentem gustum. In omnibus autem his principium
          materiale saporum esse videtur potabile, et non potabile. Dico autem potabile quod est
          humidum non simplex, sed aliquid passum a sicco : hoc enim est subjectum est saporum quos
          influere facit in gustum, sicut in potu est. Et impotabile dicitur multipliciter sicut et
          non gustabile. Unde cum gustus sit potabilis et non potabilis, tamen gustus est potabilis
          : et ita potabile facit aut non gustum, aut debilem, aut pravum gustum : potabile autem
          est gustus secundum naturam. Potabile tamen et non potabile sunt communia tactus et gustus
          : sed simplex est tactus, et sic proprie vocatur humidum : non simplex autem sed aliquid
          passum a sicco, est gustus, et sic vocatur proprie potabile.</p>
        <p xml:id="admda-l2t3c28-d1e141">Et quoniam humidum sic potabile est gustabile a quo passivo accipit gustus, oportet quod
          organum quo sentimus, sit tale quod non sit humidum tali potabili actu, et quod non sit
          ipsum impossibile fieri a tali potabili humidum. Sic enim actu nullum saporem habebit, et
          potentia habebit omnes. Gustus enim cum sit passiva potentia, sicut et caeteri sensus,
          patitur aliquid et immutatur a gustabili secundum quod gustabile et non tangibile est. In
          tali autem passione necesse est quod organum fiat humidum humido potabili : quia, sicut
          dictum est supra, saporosi partes non pertingunt ad organum gustus nisi fluentes commixtae
          humido potabili. Si autem in tali passione fiat humidum, et tunc oportet quod fuerit tale,
          quod possibile fuerit fieri humidum, et tamen in se salvatum sit ab humido potabili : quia
          aliter non omne taliter agens potabile reciperet. Gustativum enim organum quo sentimus,
          non est actu essentialiter humidum, sed potius salvatum ab ipso. <cb ed="#B5" n="b"/>
          <!-- 282 b --> Hujus autem signum est, quod duo impediunt sensum saporum in lingua : si
          enim sit multum sicca et quasi adusta, sicut est in febricitantibus febre acuta, non
          sentit lingua sapores. Adhuc si sit multum humida, lavantur ab ipsa sapores, sicut fit in
          his qui aqueum phlegma multum habent descendens in linguam, eo quod multum talem humorem
          in stomacho habent, non bene sentiunt sapores : quia omnia videntur eis insipida, sicut
          aqua, vel sicut albumen ovi. In lingua enim, sicut diximus, tactus fit primi humidi quod
          subjicitur saporibus. Haec autem duo impedimenta percipimus : quia sicut quando aliquis
          gustat fortem saporem alicujus viscosi humidi, sicut mellis, et postea gustet alterum,
          videbitur secundus impeditus per primum : et sic est qui multum humidum et superfluum
          habent in lingua, semper impediti sunt a discretione certa saporum. Secundum autem
          impedimentum est, sicut in infirmis laborantibus ex cholera adurente, omnia amara esse
          videntur, eo quod talis sapor est in lingua eorum sicca et adusta. Ad hoc igitur quod bene
          gustet lingua, oportet ipsam esse salvatam a superflua humiditate, et non impossibilem ad
          humoris receptionem. Ex omnibus autem his patet Peripateticorum sententiam esse, quod
          medium in gustu extremitas est linguae, tangens saporosa quae sunt actu pars gustantis.
          Humidum autem salivale salvat in esse medium ad convenienter tangendum id quod est medium
          in gustu : organum autem esse nervus gustativus, qui diffunditur ex maxima parte super
          linguae latitudinem, et in aliqua parte in superficie concava faucium.</p>
      </div>
    </body>
  </text>
</TEI>