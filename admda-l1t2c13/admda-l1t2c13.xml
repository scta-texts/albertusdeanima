<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XIII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XIII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t2c13">
        <head xml:id="admda-l1t2c13-Hd1e128">CAPUT XIII.</head>
        <head xml:id="admda-l1t2c13-Hd1e131" type="question-title">De causa illius opinionis, quae dixit animam esse ex elementis,
          et specialiter ex aere : et est digressio in eo declarans diversas causas, et tres
          opiniones circa hoc.</head>
        <p xml:id="admda-l1t2c13-d1e134">Causa autem hujus opinionis partim tacta est ab Aristotele, et partim tangetur a nobis.
          Dicit enim <name ref="#Aristotle">Aristoteles</name> quod causa quare opinabantur animam
          esse in elementis nobiliorem et immortaliorem quam sit in his quae constituuntur ex
          elementis, fuit haec, quod viderunt totum et partem in simplici corpore esse similis
          speciei et formae : et tamen ex hoc sequitur quod necessarium sit quod etiam ipsi dicant,
          quod anima totalis est similis speciei et partis cum animae parte. Est autem opinio eorum
          de parte, quod opinantur quod animata sint mixta corpora, propter hoc quod aliquid
          continentis et circumdantis aeris per anhelitum recipitur intra corpora eorum : et cum
          pars intus recepta sit ejusdem speciei cum ea quae remanet extra de aere, et concedunt
          quod intus recepta est animatum corpus, dicunt consequens esse quod totus aer extra manens
          sit animatus. Et contra hoc dicit <name ref="#Aristotle">Aristoteles</name>, quod si aer
          districtus vel discerptus, cujus quaedam pars est intra, et aliud totum est extra, est
          simile speciei, tunc consequens est ut etiam anima totius aeris et partis intus sit
          similis speciei. Si ergo exterioris aeris anima est <choice> <orig>immoralis</orig>
          <reg>immortalis</reg> </choice> utpote quae semper vivificabit et vivificat viva,
          consequens est animam quae est in aere qui intus est receptus, esse immortalem : et hoc
          ipsi non dixerunt : sicut enim se habet suscipiens <cb ed="#B5" n="b"/>
          <!-- 176 b --> ad suscipiens, ita anima ad animam, et e converso. Si autem aer dicatur
          esse speciei similis, sicut diximus, et anima dicatur esse dissimilis, tunc sequitur
          necessario quod non ambae partes aeris susceptibile erunt animae : sed una pars potest
          esse animae susceptibilis, et alia pars non erit, eo quod suscipiens proprium non habet.
          Sequitur igitur alterum de duobus, quod aut scilicet aer sit similis partis, et anima
          similiter : aut si ipsa est dissimilis et aer similium partium, tunc sequitur quod anima
          non sit in qualibet parte totius aeris. Haec autem inconvenientia sunt secundum ipsos.
          Manifestum est igitur ex his quae dicta sunt, quod neque cognoscere inest animae, propter
          hoc quod ex elementis sit : neque movere ponitur bene vel vere ex causis quas
          assignaverunt Philosophi.</p>
        <p xml:id="admda-l1t2c13-d1e156">Scias autem circa materiam istam esse tres opiniones, quarum una antiquissima est quam
          prosecuti sumus, quod scilicet anima sit in omnibus elementis, praecipue corporeis, sicut
          igne, et aere, eo quod illa sunt quae videntur animare corpora per calorem naturalem et
          respirationem et spiritum, sicut diximus superius. Et dicebant elementa non animare
          corpora composita, nisi propter hoc quod ipsa in se animata sunt, ponentes materiam
          subjectam eis esse divinum, eo quod videbant esse ingenerabilem et incorruptibilem : et
          per hoc divinum dicebant quod animabat corpora : unum quidem perforando et faciendo vias
          per corpus quod est calor : alterum autem quod discurrit in foraminibus corporum
          animatorum quod est spiritus aeris vel aereus : et ideo aerem principaliorem dicebant in
          animando : et haec fuit ratio Orphei et aliorum. Videbant etiam spiritum esse vehiculum
          virtutis in corpore per modum illum quo radius et lumen est virtutum coelestium vehiculum
          in mundo : et quia sic discurrit per corpus et <pb ed="#B5" n="177"/> <cb ed="#B5" n="a"/>
          vehit virtutem, et operatur naturales operationes et vitales et animales : naturales
          quidem in hepate per attractivam, digestivam, nutritivam, et expulsivam, vitales autem in
          corde per arterias pulsas in arteriis virorum, et animales in cerebro per sensum, et
          imaginationem, et caeteras operationes animales, dicebant spiritum esse animam. Est autem
          adhuc quod induxit eos, quod spiritus inclusus in viscositate seminis animatorum operari
          videtur organa corporum et figurare corpora : et ideo quia viderunt operari spiritum ut
          animam, dixerunt spiritum esse animam. Non autem fit anima aer propter hoc quod est intus,
          cum non accipiat aliquid a corpore, sed potius det refrigerium quod secum attulit : et
          ideo oportuit eum prius fuisse animam aut animatum : et cum sit ejusdem rationis in specie
          cum toto aere, dixerunt totum aerem esse animatum : et haec fuit vera ratio quae induxit
          istos. Et contra hoc fecit Constabenluce librum ad istum errorem elidendum : quoniam sine
          dubio spiritus ille corpus est, anima autem non est corpus. Similiter autem spiritus
          instrumentum animae est quod movet totum corpus, et anima non est instrumentum animae.
          Spiritus enim est corpus aereum lucidum a vapore cibi, vel per anhelitum inductum,
          mediante quo anima movet corpus, et quod est vehiculum virtutum quas anima influit corpori
          : quod quidem animae opera perficit, sicut instrumentum artificis inducit formam quam
          habet in mente artifex, non quidem ut est ferrum vel lignum, sed prout est ab anima
          directum et motum. Similiter spiritus ille quando digestus et purificatus est ab anima, et
          directus ab ipsa, omnes animae perficere potest operationes quas anima habet in corpore.
          Hic autem spiritus abundantior est in corde et in pulmone et in arteriis, sed paucior in
          aliis : est tamen in omnibus : quod ostendit ipsa aliorum spumositas quae est in sanguine
          <cb ed="#B5" n="b"/>
          <!-- 177 b --> et semine et cibo, et aliis humiditatibus, quae profecto spumositas non est
          nisi ex spiritu incluso in eis. Hic etiam portat formas per cellulas capitis quae sunt
          tres, anterior, et media, et ultima distinctae, sicut dici habet in libro de
          Animalibus.</p>
        <p xml:id="admda-l1t2c13-d1e167">Secunda autem opinio est dicentium quod elementa quidem non sunt animata extra compositum
          : sed tamen compositio et commixtio elementorum in se habet primam animae perfectionem et
          essentiam : et vocant primam animae perfectionem et essentiam inchoationem animae, eo modo
          quo inchoatur aliqua alia forma in sua propria materia, quando est in <choice>
          <orig>potentiam</orig> <reg>potentia</reg> </choice> habituali ad illam formam <choice>
          <orig>proximam</orig> <reg>proxima</reg> </choice> in illa. Dicunt enim illi quod anima
          est perfectio corporis commixti et physici : perfectio autem omnis corporis physici in
          ipso est secundum potentiam formalem, antequam sit in actu in eo : physicum autem corpus
          est commixtum ex elementis : anima igitur secundum suam primam inchoationem praecipue
          secundum vegetari et sentire est in elementis commixtis. Adhuc autem vegetativum et
          sensitivum nunquam operantur, nisi per corpus expleant suas operationes : sicut autem se
          habet operatio ad organum, ita se habet substantia cujus est illa operatio ad substantiam
          : sic substantia est vita in corpore, sicut et operatio expletur per corpus : substantia
          autem quae est de esse corporis, et est substantia ipsius vel perfectio primo formali
          potentia est in semine corporis : et videtur quod sit in commixtione elementorum anima,
          licet ante commixtionem elementa haud animata sint. Et hoc quidem dixit Alexander Graecus
          Peripateticus. Sed hoc non esse verum patet ex hoc quod anima non est harmonia, sicut
          supra probatum est. Et ulterius etiam hic addimus quod etiam non est aliquid sequens
          harmoniam, quia cum harmonia sit corporalis contemperantia elementorum, non potest aliquid
          sequi harmoniam, ut essen<pb ed="#B5" n="178"/> <cb ed="#B5" n="a"/>tialiter causatum ab
          harmonia, nisi forma corporalis : anima autem nullo modo est forma corporalis : ergo anima
          non est sic in commixtione elementorum. Adhuc autem si anima secundum sui inchoationem et
          potentiam formalem esset in elementis, vel ex elementis, oporteret etiam quod anima
          perfecta ultima perfectione esset ex elementis : quia, sicut diximus in fine primi
          Physicorum, talis potentia eadem est in essentia cum actu, licet secundum esse sit
          differens : hoc enim esse nominat potentiam et actum. Si autem hoc esset verum, non
          haberet anima operationem nisi formae corporalis quae sequitur mixtionem : omnis autem
          talis forma habet unicam operationem : et sic anima non haberet nisi unicam operationem :
          et hoc falsum est, cum et vegetabilis et sensibilis et intellectualis anima multas habeat
          operationes : et ideo ista opinio sane falsa intelligitur aut convincitur : unde licet
          anima potentia sit in semine commixto, non tamen est in semine causata a commixtis ipsis
          vel a commixtione, sed potius causata ab anima decidente semen, sicut infra dicemus : vel
          etiam ab intelligentia movente stellas, sicut in his quae ex putrefactione generantur.
          Quod autem quando perfecta sunt vegetativa et sensitiva non operentur nisi in corpore, hoc
          non ideo est, quod sint causatae a commixtione, sed potius ideo quia sunt virtutes in
          corpore, non a corpore causatae, nec a commixtione corporali, quamvis causantur in ipso
          quod corporaliter commixtum est. Hujus autem expressa ratio inferius ostendetur.</p>
        <p xml:id="admda-l1t2c13-d1e193">Tertia vera opinio est quorundam nostrorum sociorum dicentium animas vegetabilium et
          brutorum animalium esse ex traductione. Dicunt enim illi, quod quando semen deciditur a
          corpore aut a parte corporis, deciditur etiam pars animae ab anima : et ex illo quod ab
          anima deciditur, fit et generatur anima generati. Hujus autem signum esse dicunt quod
          compertum est embrionem per cotilidones adhaerere matricibus, et habere cutariam contra
          arte<cb ed="#B5" n="b"/>
          <!-- 178 b -->riam matricis, et venam contra venam, et sic de aliis : ut et sic spiritum
          et sanguinem trahant a matrice : quod non esset, ut dicunt, nisi traduceretur anima
          embrionis ab anima matris. Adhuc autem dicunt non esse completam aliter propinquitatem
          inter parentem et prolem, nisi aliquid animae traheretur a parente in prolem, ut dicunt.
          Sed hoc mirum esse videtur qualiter anima potest decidi ab anima, cum anima sit
          indivisibilis, et nihil ab ipsa decidi possit. Adhuc autem non fit generatio ex eo quod
          est actu pars, sed potius ex eo quod est potentia pars corporis, quod est superfluitas
          digestionis : et hoc non est adhuc animatum anima parentum secundum actum : et ideo nihil
          animae deciditur ipso deciso. Haec autem magis pertinent ad tractandum in libro de
          Animalibus, ubi agetur de animalium generatione. Sed quod hic sufficit, est quod dicimus
          semen esse ex quo est generatio, vel id quod est sicut semen consequens materiam, ut patet
          in his quae ex putrefactione generantur, vel ex alia quacumque elementorum commixtione per
          virtutes stellarum in species plantarum vel animalium producta. In omnibus enim talibus
          praeter commixta elementa est resultatio virtutis animae vel intelligentiae, quae
          resultatio est forma inchoans animam vel essentiam animae. Sicut enim videmus in operibus
          artis, quod dolabrum de virtute anguli habet scindere ligna vel lapides, sed ad formam
          domus non deducit ea quae scindit, nisi per operationem et formam artis quae est in
          intellectu practico artificis : et sic dicimus artem facere artem, quia forma artis in
          anima artificis existens educit illam quae est in lignis et in lapidibus : et hoc non est
          potentia in lapidibus et lignis, secundum quod lapides sunt aut ligna, sed potius secundum
          quod subjiciuntur instrumentis artis et ipsi formae artis quae est in artificis mente. Sic
          etiam dicimus quod omne semen ex quo fit generatio, sive sit in matrice alicujus animalis,
          sive non sit, habet in se virtutem formativam, quae absque dubio <pb ed="#B5" n="179"/>
          <cb ed="#B5" n="a"/> virtus est in semine non ex elementis, sed sicut artificis forma est
          operans super ligna ut fiat artificiatum. Sed tamen est differentia in hoc quod virtus
          formativa est in semine, forma autem artis in arte operans est in anima. Haec autem virtus
          formativa datur ab anima, vel ab eo quod est simile animae. Ab anima quidem, quando semen
          <choice> <orig>maturatum</orig> <reg>maturatur</reg> </choice> in corpore animato et
          postea educitur ab ipso. Ab eo autem quod est loco animae, quando semen maturatur extra
          corpus animatum a lumine et virtutibus. In corpore autem animato fit duobus modis. In
          vegetabilibus fit per maturationem quae est in fructu, quia vegetabilia ubique in se
          virtutem habent generativam dispersam : et ideo ubique adhaerentia sibi semina maturantur,
          et virtutem recipiunt formativam. In animalibus autem fit per membrum determinatum ad
          generatione : semen enim in nulla parte corporis efficitur vere semen, hoc est, potens
          producere simile in specie ei cujus est semen, nisi maturatum in membro ad generationem
          ordinato, hoc est, testiculis vel in eo membro quod est testiculorum loco, in quibus
          virtus animae generativa habet situm. Sive autem fiat in corpore animato, sive extra,
          oportet observare qualiter fiat : et hoc bene consideratum solvit totam Antiquorum
          contradictionem istam.</p>
        <p xml:id="admda-l1t2c13-d1e213">Sciendum igitur quod omne agens incorporeum quod imprimit speciem suam in rem corpoream
          et per corporeum instrumentum, oportet quod agat aliquando sic quod species quam imprimit,
          sequitur magis substantiam cui imprimitur, et aliquando magis assimilatur speciei agentis,
          et aliquando assimilatur secundum quid utrique : et hoc fit propter diversitatem ejus quod
          suscipit suam impressionem sive <choice> <orig>formamin$formam in$, quam inducit. Est
          autem motor primus omnino incorporeum agens, quod tamen agit in materiam quae est ex
          contrariis et commixta ex elementis et qualitatibus elementorum, et agit per instrumentum
          corporeum quadrupliciter, quorum unum est virtus quae <cb ed="#B5" n="b"/>
          <!-- 179 b --> est in corporibus coelestibus, aliud autem virtus quae est in lumine
          $caelesti</orig> <reg>coelesti</reg> </choice> descendente, et tertium motus coelestis, et
          quartum est qualitates primae quae sunt in elementis : et ideo in quibusdam quae tantum
          commixta sunt materialiter, non inducit nisi formam corpoream, sicut in lapidibus et
          metallis : et hoc est differens corporaliter secundum omnem diversitatem lapidum et
          metallorum. In quibusdam autem quae aequalitati coeli magis appropinquant, et ab
          excellentia contrariorum elementalium multum elongantur, multum resultat de lumine suo
          sicut in intellectuali anima, quae tota est extra corporeitatem et materiam
          contrarietatis, sicut superius diximus, et est similitudo quaedam agentis primi : propter
          quod dixerunt Philosophi quidam mediante intelligentia animam causari, quia similitudo est
          solius intellectualis naturae primae causae quae similitudinem suam in tali et non ex tali
          materia producit : propter quod etiam intellectualis anima non ex materia dicitur produci,
          sed potius ab extrinseco ingredi, eo quod nullum elementorum divisim, neque etiam
          elementorum commixtio potentiam habet conjuncti quae sit radix elementalis talis animae,
          sed tantum lumen intelligentiae agentis est radix ejus, ita quod aliquando a Philosophis
          vocatur resultatio intellectus divini in corpore physico potentia vitam habente : et
          aliquando vocatur umbra intellectus divini, eo quod lux illa quae causatur ab intellectu
          agente in naturis, aliquantulum obumbratur ex inclinatione ad materiam corporis physici.
          Cujus signum est, quod anima intellectiva inquisitiva est, et accipit cum continuo et
          tempore, cum intellectus qui separatus est, omnino sit sine inquisitione, apud quem sunt
          simplices formae et quiditates rerum. Quod autem sic causetur pars et anima
          intellectualis, et non ex materia educatur, neque in materia sit radix ejus, ex hoc
          probatur quod supra dictum est, intellectum esse ante corporeitatem et contrarietatem
          secun<pb ed="#B5" n="180"/> <cb ed="#B5" n="a"/>dum naturam, et quod habitum est
          intellectum esse antiquiorem materia corporali secundum naturam. Habetur autem etiam ex
          hoc quod si radicaretur in aliqua materia vel virtute corporali, indigeret in operatione
          sua materia illa et virtute corporali, et non esset separata anima intellectualis. Nos in
          tertio hujus doctrinae libro ostendemus eum esse separatum in substantia et operatione.
          Nullus igitur alius modus productionis inesse potest etiam intellectualis animae, nisi qui
          dictus est, et nullo modo reducatur in elementis, neque ex elementis educitur. Propter
          quod eleganter dicit <name ref="#Aristotle">Aristoteles</name> in XVI Animalium solum
          intellectum ab extrinseco, non ex elementis ingredi in esse et produci. Anima autem
          vegetabilis et sensibilis producuntur ex materia, et radicem habent in materia, sed
          virtute agentis incorporei, sive hoc sit intellectus movens stellas, sive sit virtus
          formativa in semine animatorum corporum, sed tamen radix istarum animarum non est forma
          elementalis, neque aliquid sequens commixtionem elementorum, sed potius forma impressa ab
          anima decidente semen vel impressa a motore orbium, sed educta instrumentis corporalibus
          quae sunt lumen et virtus et motus coelorum et stellarum et qualitates elementales in se
          habentes coeli et animae virtutes : et ideo tales animae sunt quidem virtutes in corpore
          existentes, et sine eo non explentes operationes suas : sed tamen radix earum et inchoatio
          est forma impressa semini a virtute incorporea, ut dictum est. De his autem quae
          generantur ex putrefactione, in IV Meteororum fecimus mentionem et assignavimus causam.
          Haec enim omnia quae hic diximus, apertius in libro Animalium dicentur, ubi de operatione
          spermatis proprium nos oportet facere tractatum. Sed ea quae hic dicta sunt, breviter ad
          intellectum opinionum inductarum sunt inducta.</p>
      </div>
    </body>
  </text>
</TEI>