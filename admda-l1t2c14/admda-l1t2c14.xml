<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XIV.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XIV.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l1t2c14">
        <head xml:id="admda-l1t2c14-Hd1e128">CAPUT XIV.</head>
        <head xml:id="admda-l1t2c14-Hd1e131" type="question-title">Et est digressio declarans causam dicti Antiquorum, quo dixerunt
          simile simili cognosci.</head>
        <p xml:id="admda-l1t2c14-d1e134">Est autem adhuc inquirendum, utrum simile simili cognoscatur, quia hoc dixerunt illi qui
          animam per cognitivam omnium diffiniendam esse censuerunt. Videbatur enim hoc omnibus fere
          Antiquis : quoniam, ut inquiunt, aut anima aliquid simile apud se habet unde rem
          cognoscat, aut non habet. Si autem habet aliquid simile apud se, tunc habetur propositum,
          quod simili quod habet apud se cognoscit quidquid cognoscit. Si autem apud se simile rei
          cognitae non habet cognitiva, ergo rem se cognoscere nescit : quia non habet aliquid ad
          quod cognitionem rei examinet. Cum enim quaerit rem et invenit, scit se invenisse. Aliquid
          autem est principium apud se, quod regit eam in inquirendo, quia aliter per incerta
          quaereret : et hoc non est verum : oportet igitur quod principio aliquo formali regatur in
          inquirendo : et haec est aliqua rei similitudo : oportet igitur quod similitudo sit apud
          animam ex qua cognoscat anima. Adhuc autem cum invenit rem, et scit quod haec est res quam
          invenit post inquisitionem, aliquid iterum habet quod certificat eam esse rem quam
          invenit, quia aliter quaereret in infinitum. Constat autem quod hoc iterum est aliqua
          rerum similitudo : et ideo oportet in anima esse similitudines rerum : et ita cognoscit
          simile simili. Adhuc autem nihil appetit et quaerit nisi quod est sibi simile : et nihil
          movetur ad aliquid, ut dicit Boethius, nisi per hoc quod est simile illi. Nec enim un<pb ed="#B5" n="181"/> <cb ed="#B5" n="a"/>quam materia vel potentia materialis movetur ad
          aliquam formam cujus apud se non habet aliquam similitudinem. Est autem cognitiva potentia
          naturalis et mota ad rerum species quodammodo : oportet igitur ipsam cum eis habere
          similitudinem. Adhuc autem agens semper est nobilius anima. Videtur igitur quod nulla
          rerum exteriorum ei imprimat ei suam speciem nec ad cognoscere perficit ipsam : cum autem
          cognoscat, oportet quod per assimilationem cognoscat : oportet igitur ut apud se rerum
          habeat similitudines, et non acquirat ab extra.</p>
        <p xml:id="admda-l1t2c14-d1e141">Omnes autem dictae rationes Platonis sunt et Augustini et Boetii Platonicorum, qui
          dixerunt Platonis musam in hoc verum personare, quod dicebat quod quisque discit, immemor
          recordatur : et quod omnium scientia et cognitio est naturaliter apud animam, sed occupata
          sensibus et gravata carne, haud potest mox redire ad se ut statuat oculum considerationis
          in seipsa, et videat ea quae habet apud seipsam : per studium autem elevatur supra molem
          carnis et per speciem rei extra, vel per auditum excitatur ad videndum hoc quod in se
          habet : et per hoc venit in reminiscentiam eorum quae habet apud se. Et hujus dicunt esse
          simile in eo qui longo tempore est oblitus rei alicujus, et subito occurrit ei simile
          simili : tunc enim ad visum illius venit in memoriam prius obliti : et ita dicunt fieri de
          omni rerum scientia. Hujus autem signum est, quod dicunt in pueris, qui primo res non
          distinguunt, omnem virum vocantes patrem, et omnem foeminam matrem : postea autem excitati
          per visum et auditum frequenter, discernunt ex seipsis unum ab alio, quando ad se redire
          possunt. Menon autem Pythagoricus et universaliter omnes Platonici, et multi Stoicorum
          istam opinionem semper defenderunt. Haec igitur fuit ratio qua Antiqui inducti sunt ad hoc
          quod dixerunt simile simili cognosci, et in hoc omnes convenerunt. Causas autem hujus
          volentes assignare diversas vias diver<cb ed="#B5" n="b"/>
          <!-- 181 b -->terunt : et alii quidem causam hujus assignantes animam ex elementis esse
          dixerunt : eo quod putabant species omnium esse species elementorum sic vel aliter
          commixtorum, et mixtum nullam omnino habere speciem praeter eam quae est elementarium
          specierum congregatio quaedam. Alii autem dixerunt animam esse imaginem separatarum
          intelligentiarum, et esse plenam formis et rationibus rerum, et sub illis formis habere
          rerum scientiam : neque exigebatur secundum eos ad scientiam, nisi quod habitae formae in
          anima ad res determinarentur. Et alii dixerunt, quod anima est materia prima in qua sunt
          omnes formae per aliquem modum latentes tamen : sed cum additur super potentiam animae lux
          intelligentiae agentis, tunc videt eas in se. Materia autem corporali, eo quod non additur
          talis resplendentia lucis super eam, non potest eas in se videre. Et iste fuit Anaxagoras
          et quidem alii.</p>
        <p xml:id="admda-l1t2c14-d1e148">Sed haec omnia melius infra determinabuntur, quando de intellectu possibili et agente
          habebitur tractatus : sed quantum hic sufficit, sciendum est quod in materia sunt omnes
          formae per inchoationem, et non per coadunatum habitum, quarum illa potentia susceptibilis
          est : et ideo potestate illa habituali imperfecta omnes habet, et actu distincto et
          determinato nullam habet omnino : et haec est causa quod quaerit perfici, quia imperfectum
          aliquid habens unde ordinetur ad perfectionem, illud quaerit. Sed id quod nullum habet in
          se habitualiter ordinans ad perfectionem, nullam omnino quaerit perfectionem : quia non
          habet unde percipiat eam : potentia enim nata fieri aliquid, non fit illud nisi per
          privationem, quia subjicitur motui ad illud : et quia jam inchoatum est in ipsa potentia
          quae perficitur, ideo scit se invenisse quod quaerit, quando videt illud in se reduci ad
          actum determinatum et distinctum, et agens in illa reductione est species cognita a rebus
          extra accepta : per illud etiam habet similitudinem incom<pb ed="#B5" n="182"/> <cb ed="#B5" n="a"/>pletam ad illud ad quod movetur quando quaerit. Si enim haberet
          similitudinem completam, jam non quaereret ulterius, sed quiesceret in similitudine illa :
          et sic intelligitur id quod Philosophi dixerunt, quod non movetur aliquid ad aliquid, nisi
          per hoc quod est simile illi. Quid autem sit faciens pueros distinctam rerum habere
          cognitionem, determinavimus in principio Physicorum nostrorum. Per dicta ergo satis patet
          qualiter falsum est scientiam rerum esse apud nos et rerum omnium similitudines, et
          ostensa est erroris causa Antiquorum. Relinquitur autem determinare utrum possibilitas
          materiae eadem sit cum possibilitate cognoscentis animae, eo quod utraque est potentia
          omnia et actu nihil : sed non potest bene determinari nisi prius sciatur possibilis
          intellectus : et ideo usque illuc differatur.</p>
      </div>
    </body>
  </text>
</TEI>