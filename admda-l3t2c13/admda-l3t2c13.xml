<?xml version="1.0" encoding="UTF-8"?><TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>CAPUT XIII.</title>
        <author ref="#Albert">Albertus Magnus</author>
        <respStmt>
          <name xml:id="JW">Jeffrey C. Witt</name>
          <resp>TEI encoder</resp>
        </respStmt>
        <respStmt>
          <name>Mitchell Elvidge</name>
          <resp>Text Preparation</resp>
        </respStmt>
        <respStmt>
          <name>Tatianna Bechal</name>
          <resp>Text Preparation</resp>
        </respStmt>
        <respStmt>
          <name>Bruno Tremblay</name>
          <resp>Text Preparation</resp>
        </respStmt>
      </titleStmt>
      <editionStmt>
        <edition n="0.0.0-dev"> <title>CAPUT XIII.</title> <date when="2017-11-11">November 11,
          2017</date> </edition>
      </editionStmt>
      <publicationStmt>
        <authority>SCTA with <ref target="http://albertusmagnus.uwaterloo.ca/">Alberti Magni
          e-corpus</ref> </authority>
        <availability status="free">
          <p>Published under a <ref target="https://creativecommons.org/licenses/by-nc-sa/4.0">Creative Commons Attribution 4.0 International</ref> </p>
        </availability>
      </publicationStmt>
      <sourceDesc>
        <listWit>
          <witness xml:id="B5" n="Borgnet1890v5">Borgnet 1890, Volume 5</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-critical-1.0.0" url="https://raw.githubusercontent.com/lombardpress/lombardpress-schema/master/src/out/critical.rng"/>
      <editorialDecl>
        <p>Encoding of this text has followed the recommendations of the LombardPress 1.0.0
          guidelines for a critical edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2017-11-11" status="draft" n="0.0.0"> <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="admda-l3t2c13">
        <head xml:id="admda-l3t2c13-Hd1e128">CAPUT XIII.</head>
        <head xml:id="admda-l3t2c13-Hd1e131" type="question-title">Et est digressio declarans solutionem duarum quaestionum
          difficilium relictarum ex praedictis.</head>
        <p xml:id="admda-l3t2c13-d1e134">Nunc autem duas quaestiones quae remanent, quantum possumus determinemus. Una autem
          illarum est quae contingit ex hoc quod intellectum ponimus esse separatum, et similiter
          universale separatum ab individuantibus, et quod separatum est idem apud omnes : et ita
          videtur ad minus de intellectu speculativo, quod idem sit apud omnes, et sic me accipiente
          scientiam etiam alius accipit eam, quod est omnino falsum. Altera autem contingit ex hoc
          quod intellectus possibilis potentia est omnia, et similiter materia prima, et ex hoc
          videtur intellectum fore idem cum materia prima, et materia prima deberet intelligere
          formas quae sunt <choice> <orig>inipsa</orig> <reg>in ipsa</reg> </choice> sicut et
          intellectus. Sed istas quaestiones determinare secundum inductam opinionem non est
          difficile. Jam enim concessimus quod intellectus est separatus secundum se, et conjunctus
          per hoc quod in eadem substantia existens communicat ei quod communicat corpori per se,
          sicut sunt phantasia et sensus : et sic intellectus est hoc aliquid, licet non sit aliquid
          intelligibilium, nisi quando intelligit seipsum : et de hoc inferius ex <name ref="#Aristotle">Aristotelis</name> dictis rationem reddemus. Et ideo concedendum est,
          quod subjectum intelligibilium non est unum numero in omnibus : et in hoc discordamus ab
          Averroe, et concordamus cum <name ref="#Avicenna">Avicenna</name> et Algazele et cum
          Aristotele, ut videtur, ubi vocat intellectum quo cognoscit anima et sapit, partem animae,
          quae quidem anima est perfectio corporis organici, et <cb ed="#B5" n="b"/>
          <!-- 353 b --> non potest esse eadem numero in diversis : sed universalis est intellectus
          secundum se, et ideo quod est in ipso secundum se, est etiam secundum actum universale, et
          hoc oportet secundum Peripateticos concedi esse commune apud omnes et idem intellectum
          universale in anima mea et in anima tua : aliter oporteret dicere quod hominem sedere et
          hujusmodi est quoddam commune ad id quod est in anima mea et in anima tua. Licet enim
          intellectus meus sit individuus et separatus ab intellectu tuo, tamen secundum quod est
          individuus, non habet universale in ipso, et ideo non individuatur id quod est in
          intellectu, sicut nec colores individuantur a luce abstrahente eos, sed potius a materia
          et appendiciis materiae, quae sunt situs et figura et hujusmodi. Sic igitur universale ut
          universale est ubique et semper idem omnino et idem in animabus omnium non recipiens
          individuationem ab anima : non tamen scientia unius est scientia alterius, vel speculatum
          ab uno est speculatum ab altero : quoniam speculatio perficitur ex motu phantasmatis.
          Similiter autem scientia ex universalibus est, quae fiunt ex multis memoriis et
          experimentis quae non sunt eaedem omnium. Et hoc est quod supra diximus, quod speculativi
          intellectus sunt unus in eo quod speculativi intellectus sunt, sed sunt multi secundum
          quod illorum vel illorum sunt, et hac in determinatione convenit nobiscum <name ref="#Averroes">Averroes</name>, licet in modo abstractionis intellectus parumper differat
          a nobis.</p>
        <p xml:id="admda-l3t2c13-d1e160">Quaestionem autem illam quam Theophrastus volens evitare, dixit intellectum possibilem
          nunquam esse in potentia, et speculativum dixit perpetuum, facillimum secundum determinata
          solvere est : quoniam formae nullo modo similiter sunt in materia prima et in intellectu
          possibili : et est differentia quadruplex. Una quidem et principaliter, quia formae
          intelligibiles sunt in intellectu possibili, sicut in magis formali per ipsas deter<pb ed="#B5" n="354"/> <cb ed="#B5" n="a"/>minato : formae autem sunt in materia prima sicut
          in materiali in quo subsistere habent : et haec differentia patet ex dictis. Secunda est,
          quod formae universales simplices sunt comparatae ad intellectum possibilem : formae autem
          divisae secundum esse et particulare et hic et nunc existentes sunt comparatae ad materiam
          : et ideo non intelligit eas materia sicut intellectus : omne enim ad quod comparantur
          formae sicut universales et simplices et denudatae, habet discretionem formarum
          comparatarum ad se, ut in sequentibus ostendemus : et omne id ad quod comparantur ut
          individuae et divisae, habet esse in actu ab illis, et nullius earum discretionem et
          intellectum : et hac differentia convenit nobiscum <name ref="#Averroes">Averroes</name>.
          Tertia autem differentia est, quia potentia materiae non est determinata ad ens
          intellectualis naturae secundum quod est primae materiae : potentia autem intellectus
          possibilis determinata est ad ens intellectualis naturae : et ideo natura materiae non
          illustrat sua luce super formas quae sunt in ipsa, sed remanet in tenebris privationis
          omnis formae : natura autem possibilis intellectus super formas quae sunt in ipsa,
          illustrat, et ideo omnes eas discernit : et in hac differentia convenimus cum Avicebron in
          libro Fontis vitae. Quarta differentia est, quoniam formae quae sunt in intellectu
          possibili, sunt in eo non individuatae, eo quod non omnino uniuntur sibi sicut subjecto,
          nec sicut materiae : et ideo intellectus possibilis non obligatur alicui earum, sicut
          materia et instrumentum in quo et per quod formas suas exerceat operationes, sed remanet
          liber potens operari circa eas : materia autem formas quas recipit, sicut subjectum
          recipit, et ideo dividitur in partes per formas, et efficitur per partes obligata cuilibet
          formae, et illa exercet operationes suas in ea sicut in instrumento et subjecto. Si autem
          ista subtilius considerantur, satis patet aequivoce dici potentiam passivam de materia et
          intellectu possibili : et <cb ed="#B5" n="b"/>
          <!-- 354 b --> tunc destructum est fundamentum super quod Avicebron in libro Fontis vitae
          totam suam fundat intentionem. Utrum autem anima rationalis composita sit ex potentia et
          actu, posterius inquiremus. Haec igitur dicta sint ad quaestiones solvendas a
          Peripateticis de intellectu possibili inductas.</p>
      </div>
    </body>
  </text>
</TEI>